<!doctype html><meta charset='utf-8'><title>Bemanningsbehov brukarenhet</title><h1>Bemanningsbehov brukarenhet</h1><p>Funktionen för bemanningsbehov och bemanningsperioder hjälper användaren att schemalägga medarbetare hos brukare på ett snabbt och säkert sätt, genom att här skapa ett underlag och därmed ange vilka aktivitetstyper, beslut och tidstyper arbetspass automatiskt ska populeras med.</p><p>Funktionen är särskilt användbar i de fall brukaren har flera olika aktiva beslut samt för brukare som har ett beslut med både aktiv tid och jour. </p><h3 id="Bemanningsbehovbrukarenhet-Bemanningsbehov">Bemanningsbehov</h3><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>För användare som arbetat i “gamla Aiai” fungerar bemanningsbehov ungefär som “jourperioder”, men med mer funktionalitet.</p></div></div><p>Bemanningsbehovet låter dig som användare skapa en mall för att automatiskt styra vilken data skapade arbetspass ska populeras med. Det vill säga vilken aktivitetstyp, tidstyp och finansiär eller beslut som ska vara förvalt när du sedermera skapar arbetspass i brukarenhetens schema. Ett skapat bemanningsbehov gör att du, när du skapar arbetspass, enbart behöver ange start- och sluttid, resten sköter bemanningsbehovet åt dig.</p><h4 id="Bemanningsbehovbrukarenhet-Skapanyttbemanningsbehov">Skapa nytt bemanningsbehov</h4><p>Bemanningsbehovet ges med fördel ett representativt namn, såsom t.ex. “Sommar 2025”. I det fallet brukarens schema varieras över året, t.ex. i samband med sommarlov, semester och annat är det enkelt att byta mall för hur arbetspass ska populeras med data.</p><p>Bemanningsbehovet är förifyllt med aktiv tid samt den aktivitetstyp och finansiär som är default för enheten. Du behöver således endast lägga till aktiviteter som ska avvika från detta, såsom t.ex. jourperioder.</p><p>För respektive veckodag anger du hur du vill att arbetspassen ska populeras. För varje period du vill lägga till väljer du “Lägg till period” och anger start- och sluttid samt ändrar i de önskade fälten för aktivitet, finansiär och tidstyp. För att göra hanteringen snabbare kan du, då du skapat bemanningsbehovet för en veckodag, kopiera det till nästa genom att klicka på “Kopiera från föregående dag”.</p><p>Många brukare har bara ett beslut och varierar mellan aktiv tid och jour, med samma brytpunkter varje dag; i det fallet ser alla veckans dagar likadana ut:</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20241111-113459.png" width="760" src="https://kaustik.atlassian.net/wiki/download/attachments/3090808965/image-20241111-113459.png?api=v2"></span><p>För brukare som har flera olika beslut kan du som användare ange mellan vilka tider på dygnet och veckan som respektive beslut ska nyttjas. Denna granularitet anges automatiskt på planerade arbetspass, och användaren som schemalägger behöver således inte klicka och ändra för varje arbetspass som skapas. </p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20241111-113841.png" width="760" src="https://kaustik.atlassian.net/wiki/download/attachments/3090808965/image-20241111-113841.png?api=v2"></span><h3 id="Bemanningsbehovbrukarenhet-Bemanningsperioder">Bemanningsperioder</h3><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>För användare som arbetat i “gamla Aiai” fungerar bemanningsperioder ungefär som om man kunde ange start- och slutdatum för olika uppsättningar av “jourperioder”, i de fall att de ändrar sig över tid.</p></div></div><p>För att du som användare enkelt ska kunna växla mellan olika bemanningsbehov över tid, utan att behöva ändra i alla befintliga arbetspass, kan du ange mellan vilka tidpunkter som ett bemanningsbehov ska gälla.</p><p>För många brukare är bemanningsbehovet samma året runt, medan det för andra varierar över tid i samband med lov, semestrar och annat. </p><p>Om du t.ex. skapat ett bemanningsbehov som gäller för skolterminen, och ett annat för sommarlovet, kan du ange mellan vilka datum de respektive behoven ska utgöra mall för arbetspassen.</p><p>När du lägger till eller ändrar bemanningsperioder kommer dessa förändringar att appliceras på alla arbetspass i schemat med status “Planerat” och “Publicerat”. När passen fått status “Låst” kan de inte längre ändras på detta automatiska sätt. Om det finns redan skapade arbetspass med explicita aktiviteter i sig (t.ex. personalmöte) kommer inte heller dessa att ändras.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20240429-141046.png" width="760" src="https://kaustik.atlassian.net/wiki/download/attachments/3090808965/image-20240429-141046.png?api=v2"></span><p />