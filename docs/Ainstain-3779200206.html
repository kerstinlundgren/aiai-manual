<!doctype html><meta charset='utf-8'><title>AI Schema [planeringsenhet]</title><h1>AI Schema [planeringsenhet]</h1><p><h3 id="AISchema[planeringsenhet]-Navigeringochknapparischemavyn">Navigering och knappar i schemavyn</h3><p>Som användare kan du välja att visa schemat i olika lägen - vecko-, månads- eller teamläge (teamläge endast valbart i scheman som samlar flera olika medarbetare). I teamläget kan du se arbetspassen på separerade rader för respektive medarbetare alternativt samlat på minsta möjliga antal rader. Teamslägena kommer att vidareutvecklas med fler funktioner i framtida versioner av Aiai. </p><h4 id="AISchema[planeringsenhet]-Filtrering">Filtrering</h4><p>Du kan filtrera på medarbetare, aktivitetstyper och beslut genom att klicka på miniatyrbilderna samt välja i drop-downerna ovanför själva schemat.</p><p>Systemet kommer att cacha (komma ihåg) det läge du senast använde för respektive schemavy (Brukare, Medarbetare och Enhet) och visa denna vy nästa gång du loggar in i systemet, så länge du använder samma dator.</p></p><p><h3 id="AISchema[planeringsenhet]-Hanteraarbetspassimedarbetarschemat">Hantera arbetspass i medarbetarschemat</h3><p>För att skapa arbetspass i schemat klickar du på vald dag i schemat varpå arbetspassdialogen öppnas i sidopanelen. Om medarbetaren är schemaläggningsbar på flera enheter kan du välja vilken av enheterna medarbetaren ska arbeta på. Vidare kan du här redigera start- respektive slutdag och -tid för arbetspasset, samt om du vill lägga till några explicita aktiviteter. </p><p>Du kan även lägga till anteckningar för arbetspasset, såväl de som endast ska vara synliga för administratörer som de som ska vara synliga även för medarbetare. </p><p>Arbetspasset autosparas, så när du är färdig kan du lämna arbetspassdialogen genom att klicka någon annanstans i vyn.</p></p><p><h3 id="AISchema[planeringsenhet]-Aktiviteteriarbetspass">Aktiviteter i arbetspass</h3><p>Arbetspass populeras automatiskt med aktiviteter. En aktivitet har:</p><ul><li><p>Tidstyp: Aktiv tid, jour eller beredskap</p></li><li><p>Aktivitetstyp: Konfigureras i Företagsinställningar och kan vara t.ex. “Arbetad tid”, “Personalmöte” och “Utbildning”.</p></li><li><p>Finansiär: Den som ytterst kommer att ersätta den arbetade tiden, såsom “Företaget”, “Försäkringskassan”, “Kommun” och “Region”.</p></li></ul><p>Under “Schemainställningar” väljs vilken aktivitetstyp och finansiär som ska vara förvalda att automatiskt populera arbetspassen som skapas i enheten. Vad gäller tidstyp är alltid “Aktiv tid” förvalt.</p><p>När du skapar ett arbetspass i enheten populeras detta automatiskt med en implicit aktivitet motsvarande det som ställts in i schemainställningar. Den implicita aktiviteten har samma start- och sluttid som arbetspasset. Om ett bemanningsbehov satts kommer detta istället att generera implicita aktiviteter.</p></p><p><h3 id="AISchema[planeringsenhet]-Skapaochändraaktiviteteriarbetspass">Skapa och ändra aktiviteter i arbetspass</h3><p>Om du vill lägga till explicita aktiviteter i arbetspassen, såsom t.ex. ett möte, väljer du “Lägg till aktivitet”, alternativt klickar på de tre prickarna bredvid den implicita aktiviteten som visas under “Aktiviteter”. I det fall medarbetaren är schemaläggningsbar på flera enheter kan även lägga till explicita aktiviteter på flera enheter i ett, för medarbetaren, sammanhållet arbetspass.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20240711-151313.png" width="400" src="https://kaustik.atlassian.net/wiki/download/attachments/3426451457/image-20240711-151313.png?api=v2"></span><p>När du väljer “Lägg till aktivitet” öppnas dialogen för att hantera aktiviteter i arbetspass varpå du kan göra önskade förändringar. Notera att det går utmärkt att flytta runt dialogen i fönstret ifall den hamnar över någon del av schemat som du vill se. Du flyttar dialogen genom att drag-and-droppa via de sex prickarna i det övre högra hörnet.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20240711-151526.png" width="400" src="https://kaustik.atlassian.net/wiki/download/attachments/3426451457/image-20240711-151526.png?api=v2"></span><p /></p><p><h3 id="AISchema[planeringsenhet]-Implicitaochexplicitaaktiviteter">Implicita och explicita aktiviteter</h3><p>Implicita aktiviteter i arbetspasset visas med svart text och explicita med blå text. Skillnaden på implicita och explicita är följande:</p><ul><li><p><strong>Implicita aktiviteter:</strong> Stipuleras av bemanningsbehovet eller, om inget bemanningsbehov finns, den aktivitet och finansiär som är default för enheten som “äger” arbetspasset. Om bemanningsbehovet alternativt defaultinställningarna ändras, ändras också de implicita aktiviteterna i alla arbetspass som inte är fastslagna. På så vis är det enkelt att ändra innehållet i arbetspass i samband med att man t.ex. ändrar på jourtider eller byter beslut, utan att behöva klicka på varje arbetspass för att ändra.</p></li><li><p><strong>Explicita aktiviteter:</strong> Dessa skapas aktivt av användaren på respektive arbetspass och frångår således bemanningsbehovet och defaultvärdena för enheten. Explicita aktiviteter kan t.ex. vara möten eller introduktion. </p></li></ul><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>När ett arbetspass låses görs även tidigare implicita aktiviteter explicita och påverkas således inte längre av förändringar i bemanningsbehov eller defaultinställningar.</p></div></div></p><p><h3 id="AISchema[planeringsenhet]-Justeraarbetspass">Justera arbetspass</h3><p>Om du vill justera redan skapade arbetspass klickar du på dem, gör de förändringar som krävs och klickar någon annanstans i vyn varpå ändringen autosparas.</p><p>För att duplicera eller ta bort arbetspass klickar du på det och väljer “Duplicera” eller “Ta bort”. </p><p>För att ändra, duplicera eller ta bort flera arbetspass väljer du “Markera flera”, markerar de pass du vill hantera samt gör önskade förändringar. Om du markerat flera pass med olika start- eller sluttid, kommer det i inmatningsfälten stå “Blandat” för att visualisera att du ändrar flera pass med olika innehåll. Det är alltså möjligt att ändra flera markerade arbetspass till att ha start- eller sluttid, anteckning eller annat innehåll. </p></p><p><h3 id="AISchema[planeringsenhet]-Ändrastart-ellersluttidpåarbetspassviadrag-and-drop">Ändra start- eller sluttid på arbetspass via drag-and-drop</h3><p>Det går inte att dra i ett arbetspass för att ändra dess start- eller sluttid om passet innehåller explicita aktiviteter. Detta beror på att den explicita aktiviteten har en bestämd start- och sluttid, och där det inte är självklart vad som ska hända med denna om själva passet justeras. </p></p><p><h3 id="AISchema[planeringsenhet]-Visualiseringarbetspassmedaktiviteter">Visualisering arbetspass med aktiviteter</h3><p>Arbetspass som är uppdelade på flera olika aktivitetstyper, finansiärer eller enheter visualiseras uppdelade, för att tydliggöra för användaren att passet har en uppdelning. Om du vill justera något i passet och klickar på det är det dock hela passet som blir valt. </p><p>Arbetspass med aktiv tid respektive jour visas dock enbart med en ikon för detta.</p></p>