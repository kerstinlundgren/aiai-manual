<!doctype html><meta charset='utf-8'><title>AI Dokument</title><h1>AI Dokument</h1><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Dokument är ett tillval i Aiai, vänligen kontakta din kundansvarig/säljare för att få tillgång till dessa moduler</p></div></div><p>Dokument i Aiai finns i tre olika kontexter; </p><ul><li><p>Brukare</p></li><li><p>Medarbetare</p></li><li><p>Företag</p></li></ul><p>Gemensamt för de tre är att dokument lagras i olika mappar som kan namnges och rättighetsstyras efter behov. </p><h3 id="AIDokument-Mappar">Mappar</h3><p>Användare med rollen Huvudadministratör och Administratör kan skapa och hantera dokumentmappar. Skapande och hantering av mappar är endast möjligt i webbversionen av Aiai. </p><p>Du skapar en ny mapp genom att gå till “Dokument” och klicka på “Skapa mapp”. Därefter namnger du mappen och väljer vilka användarroller som ska ha tillgång till innehållet i mappen, samt vilka rättigheter det ska ha.</p><ul><li><p>“Läs” innebär att användarrollen enbart kan ladda ned dokumenten i mappen</p></li></ul><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>I första versionen av “Dokument” finns ingen “preview” av dokument, användaren måste alltså ladda ned dem till sin enhet och där öppna dem i avsett program för detta. I en kommande version av Aiai kommer det att vara möjligt att läsa dokumentet direkt i systemet utan att ladda ned det.</p></div></div><ul><li><p>“Skriv” innebär att användarrollen även kan ladda upp fler dokument i mappen, ta bort befintliga dokument, byta namn på dokument samt ändra rättigheter.</p></li><li><p>“Ingen” innebär att användarrollen inte har tillgång till mappen alls, och således inte ens kan se att den finns.</p></li></ul><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250103-132749.png" width="319" src="https://kaustik.atlassian.net/wiki/download/attachments/3779200458/image-20250103-132749.png?api=v2"></span><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250103-132841.png" width="564" src="https://kaustik.atlassian.net/wiki/download/attachments/3779200458/image-20250103-132841.png?api=v2"></span><h3 id="AIDokument-Mappträdochrättigheter">Mappträd och rättigheter</h3><p>Det är möjligt att skapa flera “undermappar” i en mapp och således bygga en mappstruktur. Rättigheterna i en sådan mappstruktur fungerar som så att användarroller som får behörighet till en “övermapp” även har behörighet till alla undermappar i denna. Som användare kan du alltså behörighetsstyra en undermapp så att alla användarroller har rätt att läsa den, medan själva huvudmappen endast ses av huvudadministratör och administratör.</p><p>Du kan t.ex. ha en huvudmapp som heter “Admins”, vilken du ger administratörer rättighet till. Här i kan du skapa en undermapp som heter “Alla”, vilken du ger alla rättighet till. När en administratör loggar in kommer denne att se båda mapparna i en trädstruktur, medan när en medarbetare loggar in kommer denne bara att se mappen “Alla”, utan den överordnade mappen.</p><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250103-134607.png" width="315" src="https://kaustik.atlassian.net/wiki/download/attachments/3779200458/image-20250103-134607.png?api=v2"></span><h3 id="AIDokument-Hanteradokumentochmappar">Hantera dokument och mappar</h3><p>Som användare kan du flytta ett dokument från en mapp till en annan och organisera mappar genom att t.ex. flytta en undermapp till en annan mapp. Vid flytt av dokument och mappar är det viktigt att tänka på att rättigheterna för mappen/dokumentet ändras i enlighet med den nya mapptillhörigheten. Givetvis går det även bra att ändra rättigheter för befintliga mappar. </p><h3 id="AIDokument-MigreringavdokumentfrångamlaAiai">Migrering av dokument från gamla Aiai</h3><p>Mappar från gamla Aiai migreras i ett 1-till-1-förhållande</p><p>Dokument som i gamla Aiai inte är sorterade i en mapp samlas i en gemensam mapp i nya Aiai som automatiskt namnges “Migrerade dokument”. Detta då dokument i nya Aiai inte kan existera utanför en mapp, då behörighet sätts på mapp och inte på dokument.</p><p>Då rättigheter hanteras olika för dokument i gamla Aiai jämfört med nya Aiai begränsas behörighet automatiskt för alla mappar till att enbart Huvudadministratör samt Administratör kan hantera mapparna. Väl migrerade till nya Aiai får administratörer alltså ge ny tillgång till de användarroller som ska ha rättigheter till respektive mapp.</p><h3 id="AIDokument-Övrigt">Övrigt</h3><p>Dokument för brukare är kopplade till brukaren som person. Detta innebär att brukare inom personlig assistans tar med sig sina dokument i det fall denne även kopplas till andra enhetstyper än assisstansenheten.</p>