<!doctype html><meta charset='utf-8'><title>AI Lägg till medarbetare</title><h1>AI Lägg till medarbetare</h1><p><h3 id="AILäggtillmedarbetare-Läggtillmedarbetare">Lägg till medarbetare</h3><p>För att lägga till en ny medarbetare navigerar du till “Medarbetare” i vänsterpanelen så att listan för medarbetare laddas varpå du klickar på “Lägg till ny medarbetare”.</p><p>En ny medarbetare läggs till i två steg, där steg 1 handlar om att registrera personuppgifter och steg 2 ange var i organisationsträdet medarbetaren ska schemaläggas, vilken/vilka befattningar denne ska ha, samt vilka rättigheter medarbetaren ska ha i systemet.</p><h3 id="AILäggtillmedarbetare-Personuppgifter">Personuppgifter</h3><p>Personnummer är obligatoriskt för alla personer i systemet. När du som användare matar in ett personnummer kommer validering ske på att personnumret är korrekt enligt Luhn-algoritmen, samt att personnumret är unikt för systemet. Samma personnummer kan alltså inte användas två gånger.</p><p>Om du som användare matar in ett personnummer som redan tidigare lagts till på en annan enhet kommer övriga fält att populeras med den data som sedan tidigare är sparad för personen. På detta vis lägger du enkelt till medarbetare som redan finns i systemet, på fler enheter i de fall du inte har rättigheter att redan se dem i systemet.</p><h4 id="AILäggtillmedarbetare-Samordningsnummerochtillfälligapersonnummer">Samordningsnummer och tillfälliga personnummer</h4><p>Systemet har stöd för samordningsnummer, vilket är ett identitetsnummer för personer som inte är folkbokförda i Sverige men som ändå har behov av att ha ett personnummerliknande nummer för kontakt med svenska myndigheter eller andra delar av samhället. Ett samordningsnummer liknar svenska personnummer, men har talet 60 adderat till födelsedatumet. Om personen exempelvis är född den 1 januari 1970, är samordningsnumret på formen 700161-XXXX. </p><p>Systemet har även stöd för tillfälliga personnummer, vilka kan förekomma i olika former där en eller flera av de sista fyra siffrorna i personnumret är ersatta med en bokstav. När du som användare anger en eller flera bokstäver bland de sista fyra siffrorna åsidosätts valideringen enligt Luhn-algoritmen.</p><h3 id="AILäggtillmedarbetare-Namn">Namn</h3><p>Förnamn och efternamn är obligatoriskt att ange, medan tilltalsnamn är valfritt.</p><h3 id="AILäggtillmedarbetare-Kontaktuppgifter">Kontaktuppgifter</h3><p>Möjlighet finns att registrera epostadress, mobilnummer och annat telefonnummer samt adress för medarbetaren. Dessa uppgifter är valfria att lägga till.</p><p>När de obligatoriska personuppgifterna är tillagda kan du som användare spara och gå vidare till steg 2.</p><h3 id="AILäggtillmedarbetare-Schemaläggningsbar">Schemaläggningsbar</h3><p>Alla medarbetare/användare som läggs till i systemet måste vara schemaläggningsbara på minst en enhet. Om man har administratörer i systemet som inte ska ha något schema kan dessa läggas till som schemaläggningsbar på en administrationsenhet som är separat från övriga enheter.</p><p>Du kan lägga till medarbetaren som schemaläggningsbar på en eller flera enheter. Det är även möjligt att lägga till medarbetaren på fler enheter vid ett senare tillfälle.</p><h3 id="AILäggtillmedarbetare-Befattning">Befattning</h3><p>Befattning är valfritt att använda och syftar till att beskriva medarbetarens yrkesmässiga position eller arbetsfunktion och ska alltså inte blandas ihop med medarbetarens användarrättigheter i systemet. Om verksamheten t.ex. vill kunna söka och filtrera medarbetarlistan på olika befattningar för att t.ex. ta ut en lista på alla personer med befatting “assistent” eller “behandlingspersonal” är det en fördel att här ange en befattning. En medarbetare kan ha olika befattningar på olika enheter. De olika befattningar som finns valbara i systemet hanteras under Administration → Befattningar</p><h3 id="AILäggtillmedarbetare-Rättigheter">Rättigheter</h3><p>Om medarbetaren ska ha en administratörsroll, och således kunna administrera och schemalägga andra medarbetare väljer du “Ja” varpå du får välja vilken administratörsroll användaren ska ha, samt vilken eller vilka enheter denne ska kunna administrera. Om du väljer en högre nod i organisationsträdet kommer den nytillagde medarbetaren att kunna administrera alla enheter under noden. Om du väljer enbart en enhet får medarbetaren administrationsrättigheter för enbart dessa.</p><p>Om medarbetaren inte ska ha en administratörsroll utan således “bara” kunna schemaläggas väljer du nej och klickar på “Lägg till medarbetare”.</p><h3 id="AILäggtillmedarbetare-Inbjudan">Inbjudan</h3><p>När medarbetaren sparats har du som användare möjlighet att skicka en inbjudan till denne, för att aktivera sitt användarkonto. Valfri epostadress kan användas för inbjudan, det behöver således inte vara den epostadress som eventuellt sparats bland personuppgifterna.</p></p><h2 id="AILäggtillmedarbetare-Läsmer"><img class="emoticon emoticon-blue-star" data-emoji-id="1f4cb" data-emoji-shortname=":clipboard:" data-emoji-fallback="\uD83D\uDCCB" src="https://kaustik.atlassian.net/wiki/s/-732487589/6452/53b0da83e67f44aa79ab833500cc837d2c1f6b51/_/images/icons/emoticons/72/1f4cb.png" width="16" height="16" data-emoticon-name="blue-star" alt="(blue star)" /> Läs mer</h2><p><a href="https://kaustik.atlassian.net/wiki/spaces/Ainstain/pages/3779200559/AI+Befattningar" data-linked-resource-id="3779200559" data-linked-resource-version="1" data-linked-resource-type="page">Befattningar</a> </p>