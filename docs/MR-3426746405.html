<!doctype html><meta charset='utf-8'><title>Frånvaro - reusable</title><h1>Frånvaro - reusable</h1><h3 id="Frånvaro-reusable-Frånvaromedarbetare">Frånvaro medarbetare</h3><p>I schemavyn för medarbetare kan användaren i sidopanelen hantera frånvaroperioder för medarbetare.</p><ul><li><p>Frånvaroperioder kan skapas med valfritt start- samt slutdatum och -tid, samt på hel- eller deltid.</p></li><li><p>Flera frånvaroperioder kan inte överlappa varann, i de fall den totala omfattningen av frånvaron blir mer än 100%.</p></li></ul><p>För att lägga till en frånvaroperiod väljer du “Skapa frånvaroperiod” i schemavyns sidopanel, under tabben “Frånvaro”. Du får här ställa in frånvarons start- och sluttid samt omfattning. Om du väljer “Hela dygn” (förvalt) så behöver du inte ange några klockslag för frånvarons start och slut. </p><p>När frånvaroperioden sparats kommer denna att visualiseras på de arbetspass som omfattas av frånvaroperioden, i såväl medarbetar- som enhetsschemat. I medarbetarschemat visas även frånvaron med samma ikon för varje dag som perioden varar, oavsett om det finns ett arbetspass där eller inte. </p><h3 id="Frånvaro-reusable-Deltidsfrånvaro">Deltidsfrånvaro</h3><p>Om medarbetaren har en period av deltidsfrånvaro är det möjligt att planera in mellan vilka klockslag frånvaron ska appliceras, i det fall medarbetaren ska arbeta del av dag och vara frånvarande del av dag. I det fallet väljs “Deltid” och vald omfattning. När du sparar får du upp följande dialog:</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20240709-135255.png" width="686" src="https://kaustik.atlassian.net/wiki/download/attachments/3426746405/image-20240709-135255.png?api=v2"></span><p>När du klickar på “Ja” öppnas medarbetarschemat i läget “Deltidsfrånvaro”, varpå du kan planera ut frånvaron på samma sätt som du planerar arbetspass. Det är möjligt att planera frånvaron pass för pass, alternativt ett upprepningsmönster som passar frånvaroperioden, såsom t.ex. varje måndag eller varje dag mellan 12.00-16.00.</p><p>Redan befintliga arbetspass samt arbetspass som planeras in på dessa tider kommer sedermera att automatiskt få den utplanerade frånvaron applicerad på sig.</p><h3 id="Frånvaro-reusable-Frånvaroperioderfrånledighetsansökan">Frånvaroperioder från ledighetsansökan</h3><p>Frånvaroperioder kan skapas från en ledighetsansökan. I det fallet medarbetaren skapat en ledighetsansökan visas denna i en widget på startsidan, ett detaljkort på överblickssidan för medarbetaren, samt i sidopanelen i schemavyn.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20240709-134041.png" width="760" src="https://kaustik.atlassian.net/wiki/download/attachments/3426746405/image-20240709-134041.png?api=v2"></span><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20240709-134139.png" width="436" src="https://kaustik.atlassian.net/wiki/download/attachments/3426746405/image-20240709-134139.png?api=v2"></span><h2 id="Frånvaro-reusable-Ledighetsansökan"><img class="emoticon emoticon-blue-star" data-emoji-id="26f1" data-emoji-shortname=":beach_umbrella:" data-emoji-fallback="⛱️" src="https://kaustik.atlassian.net/wiki/s/-20651941/6452/69720ef198520ba48463ea07af987311799fea41/_/images/icons/emoticons/72/26f1.png" width="16" height="16" data-emoticon-name="blue-star" alt="(blue star)" />  Ledighetsansökan </h2><p>Under Ledighetsansökan kan medarbetaren ansöka om de ledighetstyper som organisationen valt att visa som valbara för ansökan.</p><p>Användare med behörighet kan filtrera och söka i medarbetarlistan, samt filtrera listan på de olika statusar ledighetsansökan kan ha.</p><p>När en ledighetsansökan skapats kommer denna, för användare med behörighet, att visas i widgeten för ledighetsansökan på startsidan, samt i detaljkortet för ledighetsansökan för respektive medarbetare. Administratören kan hantera ledighetsansökan genom att ändra, bevilja samt avslå ledighetsansökan. Beviljade ledighetsansökningar genererar en frånvaroperiod som visualiseras i schemat för medarbetaren.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Ledighetsansökan är en tillvalsfunktion i Aiai. Kontakta din kundansvarig/säljare för att få tillgång till funktionen.</p></div></div><h3 id="Frånvaro-reusable-Läggatillfrånvaroperiodienhetsschemat"><img class="emoticon emoticon-blue-star" data-emoji-id="1f927" data-emoji-shortname=":sneezing_face:" data-emoji-fallback="🤧" src="https://kaustik.atlassian.net/wiki/s/-20651941/6452/69720ef198520ba48463ea07af987311799fea41/_/images/icons/emoticons/72/1f927.png" width="16" height="16" data-emoticon-name="blue-star" alt="(blue star)" /> Lägga till frånvaroperiod i enhetsschemat</h3><p>För att lägga till en frånvaroperiod klickar du på det aktuella arbetspasset. I sidopanelen klickar du på de tre prickarna och väljer “Lägg till frånvaroperiod”.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250109-104941.png" width="150" src="https://kaustik.atlassian.net/wiki/download/attachments/3426746405/image-20250109-104941.png?api=v2"></span><p>I dialogen som öppnas kommer arbetspassets start- och sluttid att vara förifyllt. Som användare får du ange orsak till frånvaron för att kunna spara. Om frånvaron avser del av arbetspasset kan du givetvis ändra start- eller sluttiden.</p><p>För att skapa ett vikariepass i anslutning till skapandet av frånvaroperioden bockar du i “Skapa vikariepass” och väljer den medarbetare som ska arbeta istället. Det går givetvis bra att välja “Obemannad” om du ännu inte vet vem som ska arbeta vikariepasset.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250109-105429.png" width="509" src="https://kaustik.atlassian.net/wiki/download/attachments/3426746405/image-20250109-105429.png?api=v2"></span><p /><div class="confluence-information-macro confluence-information-macro-note"><span class="aui-icon aui-icon-small aui-iconfont-warning confluence-information-macro-icon"></span><div class="confluence-information-macro-body"><p>Vikariepasset kommer att få samma start- och sluttid som det ursprungliga arbetspasset, även i det fall du justerar tiden för frånvaroperioden till del av arbetspasset.</p></div></div><p>När du sparar dina ändringen kommer en ikon för frånvaro att visas på det ursprungliga arbetspasset, och vikariepasset att visas bredvid. Frånvaroikonen visas oavsett om frånvaron avser hela eller delar av passet.</p><h3 id="Frånvaro-reusable-Förlängatidigarefrånvaroperioder">Förlänga tidigare frånvaroperioder</h3><p>Om medarbetaren har en frånvaroperiod som avslutats inom två veckor före den period du vill lägga till, kommer du att få valet att istället förlänga den tidigare frånvaroperioden. Detta kan vara adekvat i de fall medarbetarens tidigare frånvaroperiod förlängts, men detta ännu inte lagts in i systemet, och är ett smidigt sätt för dig som användare att förlänga frånvaroperioder. Tänk på att frånvaro kommer att appliceras på alla eventuella arbetspass som ligger mellan den tidigare perioden och den du lägger till.</p>