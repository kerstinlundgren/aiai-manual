<!doctype html><meta charset='utf-8'><title>Användare i Aiai - reusable</title><h1>Användare i Aiai - reusable</h1><p /><h3 id="AnvändareiAiai-reusable-Användarroller">Användarroller</h3><p>Aiai har ett antal olika användarroller som medger olika läs- respektive skrivrättigheter gällande information i systemet. Användarrollerna är alltid kopplade till enheter i organisationsträdet.</p><p>Att användarrollen är kopplad till enheter i organisationsträdet innebär att du som användare kan ha olika användarroller i olika delar av organisationsträdet. Detta ger en extra dimension av möjligheter för att styra rättigheter och försäkra att respektive användare har tillgång till all nödvändig information för att utföra just sitt arbete.</p><p>En användare kan således vara t.ex:</p><ul><li><p>Medarbetare i enheten “Administration”, administratör i enheten “boendet Eken” och brukare i brukarenheten “Brukare Bosse”</p><ul><li><p><em>Denna medarbetare kan då se sin brukarrelaterade information i sin brukarenhet, sin anställningsinformation inkl. arbetsschema i enheten “Administration” samt hantera de medarbetare och brukare som är kopplade till “Boendet Eken”, utan att någon information eller åtkomst läcker mellan dessa enheter och roller.</em></p></li></ul></li></ul><p>Följande roller finns:</p><ul><li><p>Huvudadministratör</p></li><li><p>Administratör</p></li><li><p>Medarbetsledare</p></li><li><p>Medarbetare</p></li><li><p>Brukare</p></li></ul><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Fler användarroller kommer att tillkomma i takt med att systemet vidareutvecklas.</p></div></div><p>Alla användare i systemet som inte är brukare måste ha ett medarbetarskap på minst en organisationsenhet. Även användare i systemet som inte ska schemaläggas måste alltså ha ett medarbetarskap, detta för att samla dessa användares information och rättighetshantering på ett ställe i systemet där den/de användare som är admin över dessa personer kan hantera informationen.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>I en kommande version av Aiai kommer det att vara möjligt att ange att användare inte ska schemaläggas, för att ha möjlighet att dölja bl.a. schema- och tidrapportvyer för dessa.</p></div></div><h3 id="AnvändareiAiai-reusable-Rättigheterperanvändarroll">Rättigheter per användarroll</h3><p>Alla typer av användare som inte är brukare läggs till under fliken “Medarbetare”.</p><h4 id="AnvändareiAiai-reusable-Huvudadministratör">Huvudadministratör</h4><ul><li><p>Huvudadministratör har access till alla delar av systemet, inklusive alla sidor under “Administration”, all information om alla medarbetare samt tillgång till alla brukarenheter.</p></li><li><p>Huvudadministratören har läs- och skrivrättigheter till alla funktioner i systemet.</p></li><li><p>Huvuadministratören kan hantera användarroller för alla andra användare, och således även lägga till och ta bort andra huvudadministratörer (dock inte sig själv).</p></li></ul><h4 id="AnvändareiAiai-reusable-Administratör">Administratör</h4><ul><li><p>Administratörsrollen gäller för en eller flera utpekade enheter i organisationsträdet. En administratör kan således vara administratör för endast en enda enhet och kan då hantera all info kopplad till den enheten avseende brukare och medarbetare, eller för en gren i organisationsträdet, eller för alla enheter i hela organisationsträdet.</p></li><li><p>Administratören har läs- och skrivrättigheter för alla enheter, medarbetare och brukare denne är administratör över.</p></li><li><p>Administratören kan således ta bort och lägga till rättigheter för medarbetare i de enheter denne är administratör för, dock inte för några andra enheter. Administratören kan inte lägga till rättigheter som är “högre” än sin egen, således kan denne inte hantera huvudadministratörer.</p></li></ul><h4 id="AnvändareiAiai-reusable-Medarbetsledare">Medarbetsledare</h4><ul><li><p>Medarbetsledarrollen gäller för en eller flera utpekade enheter i organisationsträdet. Medarbetsledaren har skrivrättigheter till merparten av funktionerna i tabben “Schema” för den eller de enheter denne är medarbetsledare i.</p></li><li><p>Medarbetsledaren har inte skrivrättigheter för övriga användare och kan således inte lägga till, ta bort eller ändra information för andra användare, utöver schemat.</p></li></ul><h4 id="AnvändareiAiai-reusable-Medarbetare">Medarbetare</h4><ul><li><p>Medarbetarrollen gäller för minst en enhet i organisationen, alla användare som inte är brukare måste således ha ett medarbetarskap i minst en organisationsenhet.</p></li><li><p>Medarbetaren har generellt endast läsrättigheter till funktionerna i systemet. För vissa delar av systemet, såsom personakt för brukare samt dokument för brukare, medarbetare och företag, är det möjligt att ytterligare styra läs- och skrivrättigheterna för respektive brukares personakt samt respektive dokumentmapp.</p></li></ul><h4 id="AnvändareiAiai-reusable-Brukare">Brukare</h4><ul><li><p>Brukare är en specifik användarroll i systemet som innebär rättighet att se och hantera brukarenhetens schema, beslut och kopplade assistenter (gäller assistans) och brukarinformation. </p></li><li><p>För vissa delar av systemet, såsom personakt för brukare samt dokument för brukare, medarbetare och företag, är det möjligt att styra läs- och skrivrättigheterna för respektive brukares och dennes personakt samt respektive dokumentmapp.</p></li></ul><h3 id="AnvändareiAiai-reusable-Kombineraolikaanvändarroller">Kombinera olika användarroller</h3><p>Att användarrollen är kopplad till enheter i organisationsträdet innebär att du som användare kan ha olika användarroller i olika delar av organisationsträdet. Detta ger en extra dimension av möjligheter för att styra rättigheter och försäkra att respektive användare har tillgång till all nödvändig information för att utföra just sitt arbete.</p><p>Ett exempel på en användare kan t.ex. vara Bosse som arbetar som enhetschef på ett omsorgsbolag som driver boenden samt personlig assistans. Bosse är även assistansberättigad och har valt det bolag han arbetar på som sin utförare. Bosse är därmed:</p><ul><li><p>Medarbetare i enheten “Administration Boende”</p></li><li><p>Administratör i enheten “Boendet Eken” och</p></li><li><p>Brukare i brukarenheten “Brukare Bosse”</p></li></ul><p><em>Denna kombination av användarroller gör att Bosse kan:</em></p><ul><li><p><em>Se och hantera som brukarrelaterade information i sin brukarenhet, såsom hur hans assistenter är schemalagda och vad det står i hans genomförandeplan.</em></p></li><li><p><em>Se och hantera</em> sin <em>anställningsinformation inkl. sitt eget arbetsschema, tidrapport och sin semesteransökan inför sommaren i tabbarna avsedda för detta</em></p></li><li><p><em>Hantera de medarbetare han är chef för, som är kopplade till “Boendet Eken”, samt de brukare som bor där.</em></p></li><li><p><em>Ingen information eller åtkomst läcker mellan dessa enheter och roller.</em></p><ul><li><p>Bosse kan givetvis vara administratör även över sin egen brukarenhet om så önskas, vilket innebär att han får utökade skriv- och läsrättigheter</p></li><li><p>Bosses chef, som är administratör över enheten “Administration Boende”, har ingen som helst åtkomst till Bosses brukarenhet och kan inte ens få vetskap om att Bosse är tillagd som brukare i systemet.</p></li></ul></li></ul><h3 id="AnvändareiAiai-reusable-Läggtill/tabort/ändraanvändarrollerföranvändare">Lägg till/ta bort/ändra användarroller för användare</h3><p>Som användare med rättighet kan du hantera övriga användares roller på följande ställen:</p><h4 id="AnvändareiAiai-reusable-Medarbetarensdetaljsida,tabben“Kopplingar”">Medarbetarens detaljsida, tabben “Kopplingar”<br/></h4><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20250130-162104.png" width="604" src="https://kaustik.atlassian.net/wiki/download/attachments/3463544834/image-20250130-162104.png?api=v2"></span><p>Här kan du se och hantera de enheter som medarbetaren har en koppling till, som medarbetare och/eller som adminstratör/medarbetsledare;</p><ul><li><p>“Schema” - innebär att medarbetaren är schemaläggningsbar på enheten och därmed har användarrollen “Medarbetare” i den enheten</p></li><li><p>“Administrativa rättigheter” - avser huruvida användaren har någon av rollerna Administratör eller Medarbetsledare i enheten</p></li></ul><p>För att lägga till användaren i fler enheter, klicka på “<strong>Koppla fler</strong>”</p><p>Du får här välja om du ska lägga till användare som medarbetare (“Schemaläggningsbar”) och i det fallet på vilken enhet samt med vilken befattning och/eller ge denne adminstrativa rättigheter samt på vilken/vilka enheter.</p><p>För att hantera användarens befintliga kopplingar, klicka på den enhet i listan där du vill ändra kopplingen och gör valda förändringar.</p><ul><li><p>“Schemaläggningsbar” - du kan här inaktivera, för att tab bort användaren som medarbetare i enheten. Denna åtgärd innebär även att alla eventella framtida arbetspass som planerats för medarbetaren i enheten blir obemannade.</p></li><li><p>“Administrativa rättigheter” - du kan här lägga till, ta bort eller ändra redan befintliga administrativa rättigheter kopplat till enheten.</p></li></ul><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20250130-162632.png" width="434" src="https://kaustik.atlassian.net/wiki/download/attachments/3463544834/image-20250130-162632.png?api=v2"></span><p /><h4 id="AnvändareiAiai-reusable-Brukarensdetaljsida,tabben“Kopplingar”(omassistansbrukare)">Brukarens detaljsida, tabben “Kopplingar” (om assistansbrukare)</h4><p>Här listas de användare som har en koppling till brukarenheten.</p><ul><li><p>För att lägga till fler användare (som redan är befintliga i systemet), välj “Koppla fler”</p></li><li><p>För att hantera användare som redan är kopplade till enheten, välj den användare du vill ändra och gör valda förändringar.</p></li></ul><h4 id="AnvändareiAiai-reusable-Organisationsenhetensdetaljsida,tabben“Medarbetare”">Organisationsenhetens detaljsida, tabben “Medarbetare”</h4><p>Här listas de användare som har en koppling till brukarenheten.</p><ul><li><p>För att lägga till fler användare (som redan är befintliga i systemet), välj “Koppla fler”</p></li><li><p>För att hantera användare som redan är kopplade till enheten, välj den användare du vill ändra och gör valda förändringar.</p></li></ul><h4 id="AnvändareiAiai-reusable-Läggtillhuvudadministratör">Lägg till huvudadministratör</h4><p>För att lägga till rollen huvudadministratör för en ny användare, väljer du i steg 2 av “Lägg till medarbetare”:</p><ol start="1"><li><p>Vid alternativet “Ska medarbetare kunna administrera och schemalägga andra medarbetare?” väljer du “Ja”</p></li><li><p>Fäll ned dropdown “Välj enhet eller brukare” och välj “huset” (🏠)</p></li><li><p>I den sista dropdownen, välj rollen “Administratör” </p></li></ol><p>För att lägga till rollen huvudadministratör för en redan befintlig användare går du till</p><ol start="1"><li><p>“Medarbetare” och söker upp användaren</p></li><li><p>Väljer tabben “Kopplingar”</p></li><li><p>Klickar på “Koppla fler”</p></li><li><p>Vid alternativet “Administrativa rättigheter”, fäll ned dropdown “Välj enhet eller brukare” och välj “huset” (🏠)</p></li><li><p>I den nedersta dropdownen, välj rollen “Administratör” </p></li></ol><h3 id="AnvändareiAiai-reusable-Läggtillmedarbetare">Lägg till medarbetare</h3><p>För att lägga till en ny medarbetare navigerar du till “Medarbetare” i vänsterpanelen så att listan för medarbetare laddas varpå du klickar på “Lägg till ny medarbetare”.</p><p>En ny medarbetare läggs till i två steg, där steg 1 handlar om att registrera personuppgifter och steg 2 ange var i organisationsträdet medarbetaren ska schemaläggas, vilken/vilka befattningar denne ska ha, samt vilka rättigheter medarbetaren ska ha i systemet.</p><h3 id="AnvändareiAiai-reusable-Personuppgifter">Personuppgifter</h3><p>Personnummer är obligatoriskt för alla personer i systemet. När du som användare matar in ett personnummer kommer validering ske på att personnumret är korrekt enligt Luhn-algoritmen, samt att personnumret är unikt för systemet. Samma personnummer kan alltså inte användas två gånger.</p><p>Om du som användare matar in ett personnummer som redan tidigare lagts till på en annan enhet kommer övriga fält att populeras med den data som sedan tidigare är sparad för personen. På detta vis lägger du enkelt till medarbetare som redan finns i systemet, på fler enheter i de fall du inte har rättigheter att redan se dem i systemet.</p><h4 id="AnvändareiAiai-reusable-Samordningsnummerochtillfälligapersonnummer">Samordningsnummer och tillfälliga personnummer</h4><p>Systemet har stöd för samordningsnummer, vilket är ett identitetsnummer för personer som inte är folkbokförda i Sverige men som ändå har behov av att ha ett personnummerliknande nummer för kontakt med svenska myndigheter eller andra delar av samhället. Ett samordningsnummer liknar svenska personnummer, men har talet 60 adderat till födelsedatumet. Om personen exempelvis är född den 1 januari 1970, är samordningsnumret på formen 700161-XXXX. </p><p>Systemet har även stöd för tillfälliga personnummer, vilka kan förekomma i olika former där en eller flera av de sista fyra siffrorna i personnumret är ersatta med en bokstav. När du som användare anger en eller flera bokstäver bland de sista fyra siffrorna åsidosätts valideringen enligt Luhn-algoritmen.</p><h3 id="AnvändareiAiai-reusable-Namn">Namn</h3><p>Förnamn och efternamn är obligatoriskt att ange, medan tilltalsnamn är valfritt.</p><h3 id="AnvändareiAiai-reusable-Kontaktuppgifter">Kontaktuppgifter</h3><p>Möjlighet finns att registrera epostadress, mobilnummer och annat telefonnummer samt adress för medarbetaren. Dessa uppgifter är valfria att lägga till.</p><p>När de obligatoriska personuppgifterna är tillagda kan du som användare spara och gå vidare till steg 2.</p><h3 id="AnvändareiAiai-reusable-Schemaläggningsbar">Schemaläggningsbar</h3><p>Alla medarbetare/användare som läggs till i systemet måste vara schemaläggningsbara på minst en enhet. Om man har administratörer i systemet som inte ska ha något schema kan dessa läggas till som schemaläggningsbar på en administrationsenhet som är separat från övriga enheter.</p><p>Du kan lägga till medarbetaren som schemaläggningsbar på en eller flera enheter. Det är även möjligt att lägga till medarbetaren på fler enheter vid ett senare tillfälle.</p><h3 id="AnvändareiAiai-reusable-Befattning">Befattning</h3><p>Befattning är valfritt att använda och syftar till att beskriva medarbetarens yrkesmässiga position eller arbetsfunktion och ska alltså inte blandas ihop med medarbetarens användarrättigheter i systemet. Om verksamheten t.ex. vill kunna söka och filtrera medarbetarlistan på olika befattningar för att t.ex. ta ut en lista på alla personer med befatting “assistent” eller “behandlingspersonal” är det en fördel att här ange en befattning. En medarbetare kan ha olika befattningar på olika enheter. De olika befattningar som finns valbara i systemet hanteras under Administration → Befattningar</p><h3 id="AnvändareiAiai-reusable-Rättigheter">Rättigheter</h3><p>Om medarbetaren ska ha en administratörsroll, och således kunna administrera och schemalägga andra medarbetare väljer du “Ja” varpå du får välja vilken administratörsroll användaren ska ha, samt vilken eller vilka enheter denne ska kunna administrera. Om du väljer en högre nod i organisationsträdet kommer den nytillagde medarbetaren att kunna administrera alla enheter under noden. Om du väljer enbart en enhet får medarbetaren administrationsrättigheter för enbart dessa.</p><p>Om medarbetaren inte ska ha en administratörsroll utan således “bara” kunna schemaläggas väljer du nej och klickar på “Lägg till medarbetare”.</p><h3 id="AnvändareiAiai-reusable-Inbjudan">Inbjudan</h3><p>När medarbetaren sparats har du som användare möjlighet att skicka en inbjudan till denne, för att aktivera sitt användarkonto. Valfri epostadress kan användas för inbjudan, det behöver således inte vara den epostadress som eventuellt sparats bland personuppgifterna.</p>