<!doctype html><meta charset='utf-8'><title>AI Påminnelse tidrapport</title><h1>AI Påminnelse tidrapport</h1><p>I Aiai finns möjlighet att konfigurera påminnelser om att godkänna tidrapporter, samt för användare att ta emot dessa påminnelser som en notis i webb samt i app.</p><h3 id="AIPåminnelsetidrapport-Konfigurerapåminnelser">Konfigurera påminnelser</h3><p>Påminnelser konfigureras av huvudadministratör under:</p><p><em>Administration → Företagsinställningar → Rapportering</em></p><p>Det är möjligt att lägga till två påminnelser; en primär och en sekundär. För respektive påminnelse anges:</p><ul><li><p><strong>Påminnelsetext</strong>, t.ex. “<em>Nu är det dags att godkänna tidrapporten!</em>”</p></li><li><p><strong>Påminnelsetid</strong>, här anges dag i månaden samt klockslag som du vill att påminnelsen ska skickas.</p></li><li><p><strong>Månad som påminnelsen avser</strong>, innevarande månad är default men du kan bocka i “föregående månad” om så önskas. Om föregående månad väljs kommer en påminnelse skickas till alla som har en icke godkänd tidrapport för månaden innan. Om innevarande månad väljs kommer en påminnelse skickas till alla som har en icke godkänd tidrapport för innevarande månad.</p><ul><li><p><em>Exempel 1: Om du vill att dina användare ska få en påminnelse den 1:a i månaden om att godkänna sin tidrapport för föregående månad väljer du att påminnelsen ska skickas “Dag 1” och avse “Föregående månad”. I detta fall kommer en påminnelse skickas ut den 1:e varje månad till alla användare som inte godkänt sin tidrapport månaden innan.</em></p></li><li><p><em>Exempel 2: Om du dessutom vill att dina användare ska få en extra påminnelse inför godkännande konfigurerar du att en extra påminnelse ska skickas “Dag 30”, och avse “Innevarande månad”. Denna påminnelse får kanske texten “Nu är det snart dags att tidrapportera!”. I detta exempel kommer en påminnelse att skickas ut till alla användare som ännu inte godkänt sin tidrapport för innevarande månad.</em></p></li></ul></li></ul><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Exempel 1 motsvarar funktionen för påminnelser om att godkänna tidrapport i “gamla” Aiai. Exempel 2 motsvarar funktionen för “Extra påminnelse” i “gamla” Aiai.</p></div></div><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Om dag 29, 30 eller 31 anges som datum för utskick av påminnelse kommer denna att skickas föregående dag i alla månader som inte har 29, 30 eller 31 dagar.</p></div></div><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250402-053703.png" width="600" src="https://kaustik.atlassian.net/wiki/download/attachments/3779200662/image-20250402-053703.png?api=v2"></span><h3 id="AIPåminnelsetidrapport-Extrapåminnelser">Extra påminnelser</h3><p>Det är även möjligt att påminna respektive användare om att godkänna tidrapporten från rapporteringssidan. Här ser du som administratör status för tidrapporten, samt kan klicka på “Skicka” i de fall användaren ännu inte godkänt tidrapporten. Det går att skicka påminnelser så ofta du vill, och du ser en tidsstämpel för när senaste påminnelse skickades. </p><p>Texten som skickas i påminnelsen kommer att vara samma som anges i den <em>primära</em> påminnelsen ovan. I exemplet som anges ovan blir det alltså “<em>Nu är det dags att godkänna tidrapporten!</em>” som skickas iväg. Om ingen text konfigurerats i den primära påminnelsen visas heller inga knappar för påminnelse på rapporteringssidan.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250402-054136.png" width="760" src="https://kaustik.atlassian.net/wiki/download/attachments/3779200662/image-20250402-054136.png?api=v2"></span><h3 id="AIPåminnelsetidrapport-Påminnelsenotiser">Påminnelsenotiser</h3><p>Påminnelser om att godkänna tidrapport skickas som notiser till användare. I webben och i appen visas dessa i notisfältet, i appen får användaren även en pushnotis i telefonen.</p>