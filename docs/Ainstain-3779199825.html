<!doctype html><meta charset='utf-8'><title>AI Schemamallar brukarenhet</title><h1>AI Schemamallar brukarenhet</h1><p>Funktionen för schemamallar syftar till att du som användare ska kunna arbeta med olika mallar för ett eller flera grundscheman, som sedermera kan klistras in i det gällande schemat.<div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Schemamallar motsvarar funktionen för “Grundschema” i gamla Aiai, men har några fler funktioner och kommer att vidareutvecklas ytterligare.</p></div></div><p>Respektive enhet kan ha en eller flera olika schemamallar. I en kommande version av systemet kommer det även att vara möjligt att dela mallar mellan olika enheter för att lättare hjälpas åt, spara arbetstid och uppnå “best practice”. </p><p>Schemamallar hittas under Schema (för enhet eller brukare) → Inställningar för schemat → Schemamallar</p></p><p><h3 id="AISchemamallarbrukarenhet-Skapaschemamall">Skapa schemamall</h3><p>För att skapa en ny mall väljer du “Lägg till” </p><p>Schemamallen ges ett namn och du anger hur många veckor den ska omfatta. Om enheten t.ex. har ett fyraveckorsschema, där samma mönster för arbetspass repeteras var fjärde vecka, så ska schemamallen omfatta 4 veckor.</p><h4 id="AISchemamallarbrukarenhet-Fiktivamedarbetare">Fiktiva medarbetare</h4><p>Du har möjlighet att skapa ett grundschema med befintliga medarbetare, samt en eller flera “fiktiva” medarbetare. Denna funktion är användbar om du ska lägga ett schema men ännu inte har alla medarbetare som ska arbeta på enheten på plats ännu, eller om du vill laborera med ett framtida schema för att se hur många medarbetare samt på vilka arbetstidsmått dessa ska anställas. För att lägga till en fiktiv medarbetare i schemamallen klickar du på “Hantera” vid rubriken “Fiktiva medarbetare”. Här ger du denne ett namn, väljer vilket kollektivavtal denne ska ha, vilket arbetstidsmått samt schemafärg. Det går utmärkt att lämna arbetstidsmåttet tomt om du i schemamallen vill laborera med just detta för att få fram  vilket arbetstidsmått som utifrån behovet kommer att bli aktuellt för en framtida medarbetare.</p><h4 id="AISchemamallarbrukarenhet-Läggschema">Lägg schema</h4><p>För att börja lägga schema klickar du på vald dag varpå arbetspassdialogen öppnas i sidopanelen. Här väljer du vilken medarbetare som ska arbeta passet, vilken start- respektive slutdag och -tid det ska ha, samt om du vill lägga till några explicita aktiviteter som inte ingår i bemanningsbehovet. Du kan även lägga till anteckningar för arbetspasset, såväl de som endast ska vara synliga för administratörer som de som ska vara synliga även för medarbetare. När du är klar väljer du “Lägg till arbetspass”.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Tips! Om du dubbelklickar på en dag autoskapas ett pass med schemainställningarnas förvalda starttid och längd</p></div></div><h4 id="AISchemamallarbrukarenhet-Aktiviteteriarbetspass">Aktiviteter i arbetspass</h4><p>Arbetspassen populeras med implicita aktiviteter i enlighet med det valda bemanningsbehovet om ett sådant finns, i annat fall får arbetspassen den tidtyp, aktivitetstyp och finansiär som är default för enheten. När schemamallen sedermera appliceras in i det gällande schemat kommer du som användare givetvis att kunna ändra på bemanningsbehov om detta ändras utan att behöva göra om arbetspassen. Om du vill lägga till explicita aktiviteter i arbetspassen, såsom t.ex. ett möte, väljer du “Lägg till aktivitet”, alternativt klickar på de tre prickarna bredvid den implicita aktiviteten som visas under “Aktiviteter”. </p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20240711-151313.png" width="300" src="https://kaustik.atlassian.net/wiki/download/attachments/3600613406/image-20240711-151313.png?api=v2"></span><p>Dialogen för att hantera aktiviteter i arbetspass öppnas och du kan göra önskade förändringar. Notera att det går utmärkt att flytta runt dialogen i fönstret ifall den hamnar över någon del av schemat som du vill se. Du flyttar dialogen genom att drag-and-droppa via de sex prickarna i det övre högra hörnet.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20240711-151526.png" width="300" src="https://kaustik.atlassian.net/wiki/download/attachments/3600613406/image-20240711-151526.png?api=v2"></span><p>Implicita aktiviteter i arbetspasset visas med svart text och explicita med blå text. Skillnaden på implicita och explicita är alltså följande:</p><ul><li><p>Implicita aktiviteter: Stipuleras av bemanningsbehovet eller, om inget bemanningsbehov finns, den tidtyp, aktivitet och finansiär som är default för enheten (ställs in under Planeringsinställningar → Inställningar. Om bemanningsbehovet alternativt defaultinställningarna ändras, ändras också de implicita aktiviteterna i alla arbetspass som inte är fastslagna. På så vis är det enkelt att ändra innehållet i ett arbetspass allt i samband med att man t.ex. ändrar på jourtider eller byter beslut, utan att behöva klicka på varje arbetspass för att ändra.</p></li><li><p>Explicita aktiviteter: Dessa skapas aktivt av användaren på respektive arbetspass och frångår således bemanningsbehovet och defaultvärdena för enheten. Explicita aktiviteter kan t.ex. vara möten eller introduktion. När ett arbetspass fastslagits göras även implicita aktiviteter explicita och påverkas således inte längre av förändringar i bemanningsbehov eller defaultinställningar.</p></li></ul><h3 id="AISchemamallarbrukarenhet-Justeraarbetspass">Justera arbetspass</h3><p>Om du vill justera redan skapade arbetspass enkelklickar du på dem, gör de förändringar som krävs och klickar någon annanstans i vyn.</p><p>För att duplicera eller ta bort arbetspass klickar du på det och väljer “Duplicera” eller “Ta bort”. </p><h4 id="AISchemamallarbrukarenhet-Multiredigerapass">Multiredigera pass</h4><p>För att ändra, duplicera eller ta bort flera arbetspass samtidigt håller du inne “Cmd”-knappen (Mac) eller “Ctrl”-knappen (PC) och klickar på de pass du vill justera (alternativt väljer “Markera flera”) och gör önskade förändringar. </p><p>Om du markerat flera pass med olika medarbetare alternativt olika start- eller sluttid, kommer det i inmatningsfälten stå “Blandat” för att visualisera att du ändrar flera pass med olika innehåll. Det är alltså möjligt att ändra flera markerade arbetspass till att ha samma medarbetare, start- eller sluttid, anteckning eller annat innehåll.</p><p>Förutom att ändra tid, medarbetare och innehåll kan du kopiera, flytta eller ta bort passen genom alternativen i dialogen. Om du väljer “kopiera” eller “flytta” får du också välja dag som du vill kopiera/flytta passen till.</p><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20241111-105133.png" width="300" src="https://kaustik.atlassian.net/wiki/download/attachments/3600613406/image-20241111-105133.png?api=v2"></span><p>Det är också möjligt att flytta och kopiera pass via Ctrl + C och Ctrl + V: </p><ol start="1"><li><p>Markera de pass du vill kopiera och flytta</p></li><li><p>Klicka Ctrl + C</p></li><li><p>Klicka på den startdag du vill flytta passen till</p></li><li><p>Klickar Ctrl + V.</p></li></ol><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20241111-105653.png" width="388" src="https://kaustik.atlassian.net/wiki/download/attachments/3600613406/image-20241111-105653.png?api=v2"></span><h3 id="AISchemamallarbrukarenhet-Sparaochångra">Spara och ångra</h3><p>Innan du lämnar en schemamall som du gjort förändringar i behöver du spara den, detta görs genom att klicka på “Spara mall”. Systemet kommer att påminna dig om att spara ifall du försöker navigera någon annanstans i systemet i det fall du har osparade förändringar.</p><h3 id="AISchemamallarbrukarenhet-Kontrolleraschemamall">Kontrollera schemamall</h3><p>Schemamallen kan kontrolleras gentemot befintliga beslut och bemanningsbehov.</p><h4 id="AISchemamallarbrukarenhet-Bemanningsbehov">Bemanningsbehov</h4><p>Om du har ett eller flera olika bemanningsbehov kan du räkna av mallen mot dessa. När du väljer ett bemanningsbehov kommer avräkningen att ta hänsyn till de olika tidstyper och finansiärer/beslut som satts i valt bemanningsbehov.</p><h4 id="AISchemamallarbrukarenhet-Beslut/finansiär">Beslut/finansiär</h4><p>Här väljer du vilket beslut/finansiär du vill räkna av från. Om du i bemanningsbehovet satt ett beslut kan du även här välja beslutet. Om du i bemanningsbehovet satt t.ex. Försäkringskassan måste du även här välja finansiär Försäkringskassan eftersom du inte pekat behovet mot ett specifikt beslut. </p><p>Om du inte använt bemanningsbehov kan du räkna av mot den finansiär som satts som default i schemainställningarna, d.v.s. Försäkringskassan, Kommun, Region, Företag eller ett beslut.</p><h4 id="AISchemamallarbrukarenhet-Referensdatum">Referensdatum</h4><p>Om du vill kontrollera mallen mot framtida beslut utan att använda bemanningsbehov kan du här välja ett önskat datum.</p><p>Ponera att du har förvald finansiär Försäkringskassan och har lagt till ett beslut från Försäkringskassan med startdatum 1 januari 2025. Du lägger ett schema och vill kontrollera detta gentemot det framtida beslutet.</p><ol start="1"><li><p>Lägg schema</p></li><li><p>I “Referensdatum”, välj ett datum när det framtida beslutet har börjat gälla, t.ex. 6 januari 2025 (avräkningen måste göras på hela veckor, det går därmed endast att välja ett datum som motsvarar en måndag)</p></li><li><p>I “Beslut/finansiär” välj Försäkringskassan</p></li></ol><h4 id="AISchemamallarbrukarenhet-Schemakontroll">Schemakontroll</h4><p>Schemakontrollen fungerar på motsvarande sätt som i gällande schema med undantag från begränsningsperiod, då schemamallen inte har några datum. Du kan även här ändra tid för brytpunkt för dygnsbryt och veckobryt - observera dock att denna ändring görs skarpt för medarbetaren och gäller i alla scheman där denne har tid planerad.</p><h3 id="AISchemamallarbrukarenhet-Använd/rullautschemamall">Använd/rulla ut schemamall</h3><p>För att rulla ut arbetspassen i schemamallen i det gällande schemat klickar du på “Använd mall”.</p><p>Här kan du som användare välja om du vill applicera mallen under en bestämd tidsperiod, eller ett antal gånger.</p><p>Du väljer först “Från”-datum och därefter något av de två alternativen. Om du väljer “antal gånger” kommer systemet att visa vilket datum som mallen kommer att rullas ut till och med.</p><p>Om du har fiktiva medarbetare i mallen får du välja vilken medarbetare som ska ersätta dessa alternativt om dessa pass ska bli obemannade.</p><p>Du får också välja om du vill rensa perioden på redan existerande pass eller inte. </p><div class="confluence-information-macro confluence-information-macro-note"><span class="aui-icon aui-icon-small aui-iconfont-warning confluence-information-macro-icon"></span><div class="confluence-information-macro-body"><p>Obs! Pass som är låsta i de gällande schemat kommer inte att rensas.</p></div></div><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20241111-110334.png" width="400" src="https://kaustik.atlassian.net/wiki/download/attachments/3600613406/image-20241111-110334.png?api=v2"></span></p>