<!doctype html><meta charset='utf-8'><title>AI Frånvaro + vikariepass</title><h1>AI Frånvaro + vikariepass</h1><p>Som användare kan du lägga till en frånvaroperiod för en medarbetare, samt skapa ett vikariepass, direkt i schemat.</p><h3 id="AIFrånvaro+vikariepass-Läggatillfrånvaroperiodienhetsschemat">Lägga till frånvaroperiod i enhetsschemat</h3><p>För att lägga till en frånvaroperiod klickar du på det aktuella arbetspasset. I sidopanelen klickar du på de tre prickarna och väljer “Lägg till frånvaroperiod”.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250109-104941.png" width="150" src="https://kaustik.atlassian.net/wiki/download/attachments/3779200920/image-20250109-104941.png?api=v2"></span><p>I dialogen som öppnas kommer arbetspassets start- och sluttid att vara förifyllt. Som användare får du ange orsak till frånvaron för att kunna spara. Om frånvaron avser del av arbetspasset kan du givetvis ändra start- eller sluttiden.</p><p>För att skapa ett vikariepass i anslutning till skapandet av frånvaroperioden bockar du i “Skapa vikariepass” och väljer den medarbetare som ska arbeta istället. Det går givetvis bra att välja “Obemannad” om du ännu inte vet vem som ska arbeta vikariepasset.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250109-105429.png" width="509" src="https://kaustik.atlassian.net/wiki/download/attachments/3779200920/image-20250109-105429.png?api=v2"></span><p /><div class="confluence-information-macro confluence-information-macro-note"><span class="aui-icon aui-icon-small aui-iconfont-warning confluence-information-macro-icon"></span><div class="confluence-information-macro-body"><p>Vikariepasset kommer att få samma start- och sluttid som det ursprungliga arbetspasset, även i det fall du justerar tiden för frånvaroperioden till del av arbetspasset.</p></div></div><p>När du sparar dina ändringen kommer en ikon för frånvaro att visas på det ursprungliga arbetspasset, och vikariepasset att visas bredvid. Frånvaroikonen visas oavsett om frånvaron avser hela eller delar av passet.</p><h3 id="AIFrånvaro+vikariepass-Förlängatidigarefrånvaroperioder">Förlänga tidigare frånvaroperioder</h3><p>Om medarbetaren har en frånvaroperiod som avslutats inom två veckor före den period du vill lägga till, kommer du att få valet att istället förlänga den tidigare frånvaroperioden. Detta kan vara adekvat i de fall medarbetarens tidigare frånvaroperiod förlängts, men detta ännu inte lagts in i systemet, och är ett smidigt sätt för dig som användare att förlänga frånvaroperioder. Tänk på att frånvaro kommer att appliceras på alla eventuella arbetspass som ligger mellan den tidigare perioden och den du lägger till.</p><h3 id="AIFrånvaro+vikariepass-Skapavikariepass">Skapa vikariepass</h3><p>Som användare kan du skapa ett vikariepass som en kopia på ett befintligt arbetspass som har en frånvaro applicerad på sig. För att göra detta klickar du på arbetspasset med frånvaron och därefter på de tre prickarna i sidopanelen. Välj “Lägg till vikariepass” varpå en kopia av det befintliga arbetspasset skapas. Du kan härifrån gå vidare till att bemanna passet med valfri medarbetare, samt göra eventuella andra förändringar på passet.</p><h4 id="AIFrånvaro+vikariepass-Framtidaiterationer">Framtida iterationer</h4><p>I en kommande version av Aiai kommer möjlighet finnas att skapa multipla vikariepass med en längre frånvaroperiod som underlag, samt fler möjligheter att anpassa vikariepassen direkt i skapandedialogen.</p>