<!doctype html><meta charset='utf-8'><title>AI Överblick [medarbetare]</title><h1>AI Överblick [medarbetare]</h1><p>I överblicken för medarbetare kan du som användare få en översikt av den information som finns sparad för respektive medarbetare, samt, beroende på rättigheter, hantera denna information. Olika användarroller ger olika tillgång till att se och ändra information.</p><h3 id="AIÖverblick[medarbetare]-Profilbild">Profilbild</h3><p>Om ingen profilbild är inlagd för medarbetaren visas dennes initialer i kvadraten avsedd för detta. Genom att klicka på pennan i kvadraten kan du lägga till en profilbild för medarbetaren. Profilbilden kommer att visas på olika ställen där detta är adekvat, så som i schemavyer och chatt.</p><h3 id="AIÖverblick[medarbetare]-Personuppgifter">Personuppgifter</h3><p>Genom att klicka på pennan i personuppgiftskortet kan du som administratör se medarbetarens personnummer samt lägga till, ta bort och ändra personuppgifter för denne.</p><h3 id="AIÖverblick[medarbetare]-Detaljkort">Detaljkort</h3><p>Över och under medarbetarens personuppgiftskort visas ett antal detaljkort för att uppmärksamma dig som användare på eventuella åtgärder som behöver vidtas för medarbetaren. Detta kan t.ex. vara pågående frånvaro, ledighetsansökningar eller rapportering som ska hanteras. Genom att klicka på detaljkorten dirigeras du vidare till adekvat vy för hantering.</p><p>Informationen i detaljkorten aggregeras i förekommande fall till widgetar på startsidan, där t.ex. info om alla medarbetares ledighetsansökningar samlas, för att användare med behörighet snabbt och enkelt ska få en överblick över de åtgärder som behöver göras.</p><p /><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image image-center" alt="image-20240710-095707.png" width="760" src="https://kaustik.atlassian.net/wiki/download/attachments/3779199427/image-20240710-095707.png?api=v2"></span><h3 id="AIÖverblick[medarbetare]-Kompletterandeinformation–medarbetare">Kompletterande information – medarbetare</h3><p>Funktionen <em>Kompletterande information</em> gör det möjligt att lägga till ytterligare information om en medarbetare, utöver den som normalt anges under personuppgifter. Informationen är uppdelad i två delar: <strong>Personlig information </strong>och<strong> Kontaktpersoner</strong>. Denna information är endast synlig i webben.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Endast användare med administratörsbehörighet har möjlighet att lägga till, redigera och ta bort kompletterande information. Medarbetsledare kan läsa informationen, men inte redigera den.</p></div></div><hr/><h3 id="AIÖverblick[medarbetare]-Personliginformation">Personlig information</h3><p>Det finns även ett <strong>fritextfält</strong> för att spara personlig information som kan vara relevant i arbetsrelationen, till exempel önskemål, behov eller särskilda förhållanden.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Detta fält är endast synligt för administratörer och medarbetsledare, och kan exempelvis användas för anteckningar som inte hör hemma i andra delar av medarbetarens profil.</p></div></div><h4 id="AIÖverblick[medarbetare]-Såhärgördu:">Så här gör du:</h4><ol start="1"><li><p>Gå till medarbetarens profil</p></li><li><p>I sektionen <strong>Personlig information</strong>, klicka på <strong>Redigera</strong></p></li><li><p>Skriv in informationen</p></li><li><p>Klicka på <strong>Spara</strong></p></li></ol><h3 id="AIÖverblick[medarbetare]-Kontaktpersoner">Kontaktpersoner</h3><p>Under sektionen <strong>Kontaktpersoner</strong> kan du lägga till en eller flera kontaktpersoner för medarbetaren, till exempel närstående som bör kontaktas vid behov.</p><p>För varje kontaktperson kan följande uppgifter anges:</p><ul><li><p><strong>Namn</strong> (obligatoriskt)</p></li><li><p><strong>Relation/roll</strong> (fritextfält, t.ex. “partner”, “vän”, “förälder”)</p></li><li><p><strong>Telefonnummer</strong></p></li><li><p><strong>E-postadress</strong></p></li><li><p><strong>Fritextfält</strong> – t.ex. särskild information om när eller hur personen bör kontaktas</p></li></ul><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Det är möjligt att lägga till flera kontaktpersoner för samma medarbetare.</p></div></div><h4 id="AIÖverblick[medarbetare]-Såhärgördu:.1">Så här gör du:</h4><ol start="1"><li><p>Gå till medarbetarens profil</p></li><li><p>I sektionen <strong>Kontaktperson</strong>, klicka på <strong>Lägg till</strong></p></li><li><p>Fyll i de fält som är relevanta</p></li><li><p>Klicka på <strong>Spara</strong></p></li></ol><p>För att redigera eller ta bort en kontaktperson, klicka på pennikonen vid personens namn. </p>