<!doctype html><meta charset='utf-8'><title>AI Lönedataexport</title><h1>AI Lönedataexport</h1><p>Med hjälp av funktionen för lönedataexport kan du exportera medarbetares planerade arbetstid samt frånvaro för att importera dessa till lönesystemet som underlag för lönearbetet.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Funktionen för lönedataexport är en tilläggsfunktion i Aiai - för att få tillgång till denna är du varmt välkommen att kontakta din kundansvarig/säljare.</p></div></div><h3 id="AILönedataexport-Exporterafil">Exportera fil</h3><p>Under fliken “Lönedataexport” kan du exportera en lönedatafil enligt det format som stöds av ditt lönesystem. Du kan välja att exportera lönedata för en, flera eller alla medarbetare du har access till. För respektive medarbetare ser du när den senaste schemaförändringen gjordes för den aktuella månaden. Detta innebär att du enkelt kan se ifall det gjorts schemaförändringar efter att lönedata senast exporterades.</p><p>Filen du exporterar sparas ned på din dator, varpå du sedermera importerar den i lönesystemets funktion för ändamålet.</p><h3 id="AILönedataexport-Konfiguration">Konfiguration</h3><p>Under <strong>Administration</strong> → <strong>Funktioner</strong> ställer du in vilket lönesystem du vill exportera lönedata till, detta styr utformningen av filen då olika system har olika krav på filformat. Du ställer även in om du vill exportera någon typ av fördelning av tid gentemot kostnadsställe, projekt etc - här finns en uppsjö av alternativ beroende på vilket lönesystem exporten avser.</p><p>Om du valt Visma 600 behöver du ange olika tidkoder för tim- respektive månadsavlönad personal, i detta fall behöver du således även ange detta för respektive medarbetare under “Anställning” på medarbetarsidan. </p><p>Om du valt Crona Lön kommer medarbetarens tjänstgöringsgrad att exporteras tillsammans med övrig data, vilket i Crona Lön kan ligga till grund för karensberäkningen. Därmed är det viktigt att tillse att tjänsgöringsgraden för respektive medarbetare är korrekt tillagd under “Anställning” på medarbetarsidan.</p><h3 id="AILönedataexport-Mappningtidkoder">Mappning tidkoder</h3><p>För att ställa in vilka av löneystemets tidkoder som Aiai:s aktivitets- och frånvarotyper ska exporteras mot, behöver du göra en mappning av dessa. Detta görs under <strong>Administration</strong> → <strong>Schematyper</strong> → <strong>Tidkoder</strong>. </p><p>För respektive aktivitetstyp och frånvarotyp anger du den tidkod du önskar att tiden importeras på i lönesystemet. Om du vill ha en mer granulär mappning, såsom att du t.ex. vill att “Arbetad tid” med finansiär “Försäkringskassan” går mot en tidkod, medan“Arbetad tid” med finansiär “Företaget” går mot en annan tidkod, klickar du på “Anpassad tidkod”.</p><p>Du behöver även mappa OB-tid, de olika jour- och beredskapstyper som används samt om du vill exportera sjuk-OB och sjuk-jour.</p><p>Schematid som planerats på aktivitets- och frånvarotyper som inte mappas mot en tidkod tas inte med i exporten.</p>