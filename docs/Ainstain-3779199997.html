<!doctype html><meta charset='utf-8'><title>AI Medarbetare [assistans]</title><h1>AI Medarbetare [assistans]</h1><p>Under Medarbetare kan du som användare se och hantera de kopplingar till medarbetare och administratörer som finns för brukarenheten. </p><p>I listvyn visas de medarbetare som är kopplade till enheten samt huruvida de har administratörsrättigheter på enheten, eventuell fördelning av arbetstidsmåttet samt status för FK3066.</p><p>Genom att klicka på raden kommer du in på den specifika medarbetarkopplingen för att hantera denna. Denna fungerar på samma sätt som sidan “Kopplingar” i medarbetarkontexten.</p><p>Som användare kan du även koppla fler medarbetare till enheten genom att klicka på knappen “Koppla fler”</p><h3 id="AIMedarbetare[assistans]-Schemaläggningsbar">Schemaläggningsbar</h3><p>Om medarbetaren är schemaläggningsbara på flera enheter så går detta att inaktivera här. Dock måste medarbetaren vara schemaläggningsbar på minst en enhet.</p><h3 id="AIMedarbetare[assistans]-Närstående">Närstående</h3><p>Denna checkbox markeras för medarbetare som arbetar som personlig assistent för en brukare och samtidigt är närstående eller lever i en hushållsgemenskap med denne. När checkboxen är markerad inkluderas denna information automatiskt på FK3066.</p><h3 id="AIMedarbetare[assistans]-Anställning">Anställning</h3><p>Denna checkbox markeras i det fall assistenten är anställd av brukaren. När checkboxen är markerad inkluderas denna information automatiskt på FK3066.</p><h3 id="AIMedarbetare[assistans]-Fördelning">Fördelning</h3><p>För medarbetare som arbetar på flera olika enheter kan det vara adekvat att ange hur stor del av arbetstidsmåttet som ska fördelas på respektive enhet. När en fördelning är angiven visualiseras även detta i schemakontrollen så att det är enkelt att hålla reda på hur stor del av arbetstidsmåttet som fördelats på respektive enhet.</p><h3 id="AIMedarbetare[assistans]-Befattning">Befattning</h3><p>Befattning är valfritt att använda och syftar till att beskriva medarbetarens yrkesmässiga position eller arbetsfunktion och ska alltså inte blandas ihop med medarbetarens användarrättigheter i systemet. Om verksamheten t.ex. vill kunna söka och filtrera medarbetarlistan på olika befattningar för att t.ex. ta ut en lista på alla personer med befatting “assistent” eller “behandlingspersonal” är det en fördel att här ange en befattning. En medarbetare kan ha olika befattningar på olika enheter. De olika befattningar som finns valbara i systemet hanteras under Administration → Befattningar</p><h3 id="AIMedarbetare[assistans]-Schemafärg">Schemafärg</h3><p>För att särskilja olika medarbetares arbetspass i enhetsschemat kan det vara fördelaktigt att ge respektive medarbetare en egen schemafärg. Denna färg kommer att visas på arbetspass som är assignerade till medarbetaren, samt på medarbetarens “avatar” i schemat, i det fallet denne inte har en profilbild tillagd. Medarbetaren kan ha olika färger i olika enhetsscheman.</p><p>Du ändrar färg genom att klicka på kvadraten med den existerande färgen och får då upp en “color picker”. Här kan du välja valfri färg för medarbetaren i det aktuella schemat. Det går också bra att skriva in en färgkod om du föredrar det. Glöm inte att spara när du är färdig.</p><h3 id="AIMedarbetare[assistans]-FK3066">FK3066</h3><p>Under FK3066 har du som användare möjlighet att hantera FK3066 för respektive medarbetare, kopplat till den eller de brukare denne arbetar hos. Du kan signera och skicka FK3066 digitalt, alternativt hämta den ifyllda blanketten som PDF för analog signering och postgång. Om FK3066 skrivs ut och skickas analogt kan du som användare markera att så har skett, för att enkelt kunna hålla reda på detta.</p><h3 id="AIMedarbetare[assistans]-Administrativarättigheter">Administrativa rättigheter</h3><p>Under administrativa rättigheter kan du hantera de eventuella administrativa rättigheter som medarbetaren ska ha, kopplat till den valda enheten. I dropdownen väljer du önskad roll och klickar på spara.</p><p>Användare med administrativa rättigheter högre upp i organisationträdet ärver rättigheterna nedåt i trädet, vilket innebär att en administratör med rättigheter på en nod, får samma rättigheter till alla enheter under noden.</p><h2 id="AIMedarbetare[assistans]-Relatedarticles"><img class="emoticon emoticon-blue-star" data-emoji-id="1f4cb" data-emoji-shortname=":clipboard:" data-emoji-fallback="\uD83D\uDCCB" src="https://kaustik.atlassian.net/wiki/s/1656043409/6452/70003abf8eb80cb307f7204a0b69edd7a268968c/_/images/icons/emoticons/72/1f4cb.png" width="16" height="16" data-emoticon-name="blue-star" alt="(blue star)" /> Related articles</h2><p></p>