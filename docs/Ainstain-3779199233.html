<!doctype html><meta charset='utf-8'><title>AI Tidrapporter</title><h1>AI Tidrapporter</h1><p><h3 id="AITidrapporter-Tidrapporteri“Rapportering”"><img class="emoticon emoticon-blue-star" data-emoji-id="1f5d3" data-emoji-shortname=":calendar_spiral:" data-emoji-fallback="🗓️" src="https://kaustik.atlassian.net/wiki/s/-874135973/6452/5addc1007ff05571b763caad7356cff3118b078b/_/images/icons/emoticons/72/1f5d3.png" width="16" height="16" data-emoticon-name="blue-star" alt="(blue star)" />  Tidrapporter i “Rapportering”</h3><p>I fliken Tidrapporter, under “Rapportering” ser du som administratör alla tidrapporter för medarbetare i de enheter du är administratör i. </p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>Notera att du under “Medarbetare” → “Tidrapport” ser respektive medarbetares tidrapport. Tidrapporterna innehåller samma data på båda ställena.</p></div></div><p>Om du vill se tidrapporter från en enhet i taget kan du filtrera bland tidrapporterna genom att välja enhet i fältet till höger.</p><p>Du kan granska respektive tidrapport genom att klicka på “plusset” för att expandera tidrapporten. Respektive arbetspass visualiseras samlat på den första raden, samt uppdelat i eventuella aktiviteter, tidtyper och finansiärer på de underliggande raderna. Dessa rader har en grå bakgrund för att visualisera att de är en delmängd av arbetspasset.<br/>Om medarbetaren haft en frånvaro under arbetspasset kommer denna att visualiseras som “verklig tid” och subtraheras från arbetstiden.</p><p>För medarbetare som arbetat på flera olika enheter gäller följande:</p><ul><li><p>Som administratör ser du bara arbetspass som arbetats på enheter du har behörighet till. Om medarbetare du är admin för i någon enhet även har arbetat tid på en annan enhet som du inte har adminrättigheter till, så ser du inte denna tid.</p></li><li><p>Medarbetare som arbetat på olika enheter i ett och samma arbetspass (olika aktiviteter på olika enheter) är det den enhet som “äger” själva arbetspasset, på vilken passet visas. Följaktligen är det administratörer med adminrättighet över enheten som äger arbetspasset som ser arbetspasset.</p></li></ul><h3 id="AITidrapporter-Godkännatidrapportsomadministratör">Godkänna tidrapport som administratör</h3><p>Som administratör kan du här godkänna en, flera eller alla tidrapporter. Om du vill godkänna en eller några tidrapporter klickar du i checkboxen för de tidrapporter du vill godkänna och väljer sedan “Godkänn markerade”. Om du vill godkänna alla tidrapporter samtidigt väljer du “Godkänn alla”. </p><p>Om tidrapporten innehåller tid som går mot Försäkringskassan signerar du inte denna tid gentemot FK, detta sker separat i fliken “FK3059”. Detta för att möjliggöra att olika funktioner/adminstratörer godkänner i olika faser.</p><p>Det finns ingen hierarkisk ordning för vilken användarroll som kan godkänna först, således är det fullt möjligt för dig som admin att godkänna tidrapporterna innan de är godkända av medarbetaren. </p></p><p><h3 id="AITidrapporter-Ångragodkännande">Ångra godkännande</h3><p>Som administratör kan du ångra godkännande på tidrapporter, i det fall du t.ex. glömt att lägga in pass, lägga till frånvaro eller annat. Efter att du gjort dina korrigeringar kan du skicka ut en avisering till medarbetaren att denne ska godkänna igen.</p><p>Om den godkända tidrapporten innehåller tid mot Försäkringskassan, och denna tid är BankID-signerad gentemot Försäkringskassan, kommer följande att hända:</p><ul><li><p>Du ångrar godkännandet och gör korrigeringar som omfattar tid mot Försäkringskassan: Assistenten får signera om FK3059, varpå denna ersätter den tidigare signerade FK3059:an.</p></li><li><p>Du ångrar godkännandet och gör korrigeringar som <strong><u>inte</u></strong> omfattar tid mot Försäkringskassan: Assistenten får godkänna om sin tidrapport, men den tidigare signerade FK3059:an påverkas inte.</p></li></ul><p>→ Vid “Ångra godkännande” ångrar du således inte FK3059, detta är endast möjligt genom att skicka in en ny FK3059 med avvikande innehåll än i den tidigare signerade. Detta oavsett om FK3059 bara är signerad av assistenten, eller även signerad och inskickad av administratör.</p></p><p><h3 id="AITidrapporter-Summeringtidrapport"><img class="emoticon emoticon-blue-star" data-emoji-id="1f9ee" data-emoji-shortname=":abacus:" data-emoji-fallback="🧮" src="https://kaustik.atlassian.net/wiki/s/-874135973/6452/5addc1007ff05571b763caad7356cff3118b078b/_/images/icons/emoticons/72/1f9ee.png" width="16" height="16" data-emoticon-name="blue-star" alt="(blue star)" />  Summering tidrapport</h3><p>Under fliken “Rapportering” och tabben “Tidrapporter” hittar du som administratör tidrapporterna för alla medarbetare du har behörighet till.</p><p>Till höger finns en drop-down där du kan filtrera för att se medarbetar från en enhet i taget. För medarbetare som arbetat på flera enheter under månaden gäller att de tidrader som avser den aktuella enheten visas. För medarbetare som arbetat på flera enheter under ett och samma arbetspass, visas tidraden på den enhet som äger arbetspasset.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250414-061931.png" width="250" src="https://kaustik.atlassian.net/wiki/download/attachments/3600580609/image-20250414-061931.png?api=v2"></span><p>För varje tidrapport finns att antal summeringar för den ingående tiden och aktiviteterna.</p><h4 id="AITidrapporter-Tidperenhet">Tid per enhet</h4><p>Här summeras all tid uppdelat på olika enheter/kostnadsställen, tiden visas även uppdelat på aktiv tid och eventuell jourtid, samt de tider som utgör grund för annan ersättning såsom jour helg och OB-tider.</p><p>Om medarbetaren varit schemalagd med flera olika aktivitetstyper, såsom t.ex. “Arbetad tid” och “Möte” redovisas dessa på separata rader.</p><h4 id="AITidrapporter-Frånvaro">Frånvaro</h4><p>Om medarbetaren varit frånvarande under månaden visas frånvaroperioderna summerat här, uppdelat på de enheter där medarbetaren haft arbetspass som denne varit frånvarande från.</p><h4 id="AITidrapporter-Finansiär">Finansiär</h4><p>Här summeras tiden per finansiär som medarbetaren varit schemalagd på uppdelat på aktiv tid och jour. De olika finansiärerna är företaget, Försäkringskassan, kommun samt region.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250414-085827.png" width="552" src="https://kaustik.atlassian.net/wiki/download/attachments/3600580609/image-20250414-085827.png?api=v2"></span><h4 id="AITidrapporter-Summeringarperenhetellerföretaget">Summeringar per enhet eller företaget</h4><p>Längst ned på sidan “Tidrapporter” finner du en summering för alla tidrapporter som visas. Här kan du alltså välja att se en summering för respektive enhet eller för alla enheter du har behörighet till. Även här visas tiden summerat per finansiär samt på aktiv respektive jourtid.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250414-090356.png" width="264" src="https://kaustik.atlassian.net/wiki/download/attachments/3600580609/image-20250414-090356.png?api=v2"></span><p /></p>