<!doctype html><meta charset='utf-8'><title>Status på arbetspass - reusable</title><h1>Status på arbetspass - reusable</h1><h3 local-id="bbf33c6c-71f2-47e3-bb43-3f3057f8dd2f" id="Statuspåarbetspass-reusable-Statuspåarbetspass">Status på arbetspass</h3><p local-id="8ab2944f-5703-43bd-a2e6-80e531f7baa6">Arbetspass kan ha något av nedanstående tre statusar. Du ändrar status på ett pass genom att markera det så att du ser dess innehåll i sidopanelen, där du längst upp till höger har en liten meny.</p><p local-id="dd8e1485-1f85-4e00-94a0-9bf1f623ceb3">Du kan också ändra status på flera arbetspass samtidigt genom att markera flera och klicka på de tre prickarna bredvid “kugghjulet”. </p><p local-id="b8cf6fd0-1c25-4bed-87ee-43b9c58336ac">Utöver detta kan du även ändra status på alla pass inom en vald tidsperiod genom att klicka på de tre prickarna utan att ha valt något arbetspass. När du då väljer en status genom att klicka på den får du upp en datumväljare och kan definiera den tidsperiod inom vilken du vill ändra status på arbetspass.</p><h4 local-id="a7f64ce6-79ef-4fae-9024-8f8a17a15ff4" id="Statuspåarbetspass-reusable-Planerat">Planerat</h4><p local-id="e4991c4d-84f3-40c6-a676-6908ec94591e">Ett arbetspass med status planerat syns enbart för användare med rättigheter att lägga schema, d.v.s. huvudadministratör, administratör och medarbetsledare. Syftet med denna status är att du som schemaläggare ska kunna arbeta och laborera med arbetspass och olika schemalösningar utan påverkan för medarbetarna.</p><h4 local-id="f9cbced7-0080-46d9-adc3-302269b33bc5" id="Statuspåarbetspass-reusable-Publicerat">Publicerat</h4><p local-id="4c1cc818-745b-4221-885c-25fef4ead9d0">Ett arbetspass med status publicerat är synligt för medarbetaren i schema och i tidrapport, samt i schema för övriga medarbetare i enheten, om alternativen “Medarbetare kan se varandras arbetspass” är valda.</p><p local-id="827e00b5-08dc-4e80-af86-d7c7d1b326aa">Beroende på verksamhetens rutiner kan ett publicerat schema betraktas som “föreslaget” i fall där verksamheten arbetar med olika typer av önskescheman, eller där man vill föreslå ett framtida schema men tydliggöra att det ännu inte är gällande. Föreslagna arbetspass visualiseras med en streckad linje i vänstersidan.</p><h4 local-id="393f7a66-06a8-459e-af26-a40b00028f2b" id="Statuspåarbetspass-reusable-Låst">Låst</h4><p local-id="3b7c208a-1b5e-4103-8c65-184bb7b2233d">Låsta arbetspass är synliga för medarbetare och är att betrakta som ett färdigt schema. För verksamheter som arbetar med schemaperioder som ska låsas/fastslås inom en överenskommen tid innan de börjar gälla är denna funktion lämplig. </p><p local-id="ebcaab8b-6504-4d28-9242-9bcae12185f1">Låsta pass visualiseras med ett hänglås i sidopanelen, där du som användare behöver klicka på hänglåset för att göra ändringar i passet. Syftet här är att inte råka ändra saker i ett arbetspass i efterhand.</p><h4 local-id="289c91fd-2a37-4ff0-987f-2b0a0ffc7ca2" id="Statuspåarbetspass-reusable-Fastställdaaktiviteter">Fastställda aktiviteter</h4><p local-id="04daadf1-5a1f-4597-ac96-fb9c315ab4df">Låsta arbetspass visualiseras med en heldragen linje i vänstersidan. När ett arbetspass låses blir alla dess aktiviteter <strong>fastställda</strong> (de visualiseras med blå text) vilket innebär att även om du som användare ändrar något i <em>bemanningsbehovet</em> eller <em>schemainställningarna</em> för tidtyp, aktivitetstyp eller finansiär så kommer innehållet i låsta arbetspass <strong>inte</strong> att påverkas. </p><p local-id="511473e8-834a-4dc0-91de-6ee99e5297bb">Om du ändrar status på arbetspass som varit låsta, till att bli planerade eller publicerade igen, kommer dess aktiviteter återigen att bli “flytande”/få svart färg i sidopanelen. Detta innebär att det återigen är bemanningsbehovet eller “Förvald aktivitetstyp” och “Förvald finansiär” i schemainställningar som bestämmer vad passen fylls med. Om du manuellt lagt till en aktivitet i arbetspasset, såsom t.ex. utbildning eller möte, kommer dessa att behållas oavsett statusändring.</p><ul local-id="18b20fa9-a7e8-4d0e-9485-a9008fa42da1"><li local-id="1f5708a0-dca8-4adb-84e8-a7b931bfb74f"><p local-id="96b08efa-f9e3-4fc7-beed-2ba9d50c0454"><strong>Manuellt skapade aktiviteter</strong>: Aktiviteter skapade av en användare, såsom t.ex. möten och utbildningar</p></li><li local-id="7a244e36-4b07-417d-b4d9-673077eaeef5"><p local-id="d83193cf-7ec1-4364-a2e9-00e8faf7ca0e"><strong>Automatiskt skapade aktiviteter</strong>: De aktiviteter, tidtyper och finansiärer som automatiskt “fyller” arbetspasset och som hämtas från bemanningsbehov eller schemainställningar (“Förvald aktivitetstyp” och “Förvald finansiär”)</p></li></ul><p local-id="d422d6d0-220e-4f0b-9430-55605e35a377">När du klickar på ett låst pass för att granska det i sidopanelen ser du skillnad på automatiskt vs manuellt skapade aktiviteter genom att de automatiskt skapade har kursiv text. </p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20251209-070422.png" width="355" src="https://kaustik.atlassian.net/wiki/download/attachments/3425044322/image-20251209-070422.png?api=v2"></span><p local-id="bbefed90-d82e-4fdd-8f8f-048f96673de8">När du klickar på ett planerat eller publicerat pass för att granska det i sidopanelen ser du skillnad på automatiskt vs manuellt skapade aktiviteter genom att de automatiskt skapade har svart text och det manuellt skapade redan i dessa statusar har blå text - det är alltså redan fastställda/explicita. </p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20251209-070340.png" width="355" src="https://kaustik.atlassian.net/wiki/download/attachments/3425044322/image-20251209-070340.png?api=v2"></span><p local-id="ced8feda-c117-482b-b62e-dfef4e607176">Arbetspass måste vara låsta för att visas i tidrapporten, därför låses pass per automatik senast vid den tidpunkt då de startar.</p><h3 local-id="3bf220a3-2b40-4d5a-9ac0-d8a935cfaac3" id="Statuspåarbetspass-reusable-Automatiseradereglerförstatusändring">Automatiserade regler för statusändring</h3><p local-id="7d2ca58b-0456-4fad-b680-f8bb237a147e">Under “Företagsinställningar” → “Schema” kan du som huvudadministratör sätta upp regler för hur många dagar i förväg innan ett arbetspass infaller, som det automatiskt ska få status publicerat respektive låst. De inställningar som är valda här blir också förvalda för alla nya organisationsenheter som skapas. </p><p local-id="6162e749-ba64-4fbd-aa6d-9da3f8b4edad">Motsvarande inställningar kan göras för respektive organisationsenhet, i det fall andra regler ska gälla i en viss organisationsenhet. Dessa inställningar görs då under vald organisationsenhets schema → “Schemainställningar”</p><p local-id="2d067c6f-33e9-4ee7-88fa-88a0d0eab6f4">Ett arbetspass måste vara publicerat för att kunna låsas, därmed kan värdet för publicerade pass inte vara mindre än det för låsta pass. Värdena för publicerade och låsta pass kan vara samma, i det fallet går passen direkt från status planerat till låst.</p><p local-id="2c2cb0e6-8bfd-41e4-adb1-02d0834f382a">Ett pass måste vara låst för kunna godkännas i tidrapporten, därmed är det minsta möjliga värde att sätta för automatisk låsning samma tidpunkt som det startar.</p><h3 local-id="bc228438-8500-4a33-a585-621c6456862d" id="Statuspåarbetspass-reusable-Statusförändringarpåpubliceradeochlåstapass">Statusförändringar på publicerade och låsta pass</h3><p local-id="20461052-2a64-41c3-baf6-c3c913e71f42">Om du som användare ändrar status på ett publicerat eller låst pass efter att tiden för automatisk statusförändring passerat, t.ex. i det fall du behöver göra förändringar på ett redan låst pass, kommer passet att återfå sin ursprungliga status 30 minuter efter att du senast hanterat det.</p><p local-id="87c29e85-95dc-4b91-8b39-41af74107c50">Jobbet för statusförändring i enlighet med (publicera + låsa) körs var 30:de minut, och tar med alla pass inom den automatiserade perioden och ändrar dessa statusar till den korrekta. Pass som hanterats av användare inom en tidsperiod av 30 minuter statusändras inte, detta för att passen inte plötsligt ska ändra status medan du som användare arbetar med dem.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p local-id="0426ec5b-3298-4c15-a69b-11ab92239654">Observera att när du som administratör eller medarbetsledare ändrar tidigare publicerade eller låsta pass så tas dessa bort från tidrapporten. De dyker upp igen, så snart de åter publiceras/låses. </p><p local-id="0426ec5b-3298-4c15-a69b-11ab92239654">Om passen är godkända av medabetaren kommer även detta godkännande att tas bort.</p><p>Om passen innehåller tid mot Försäkringskassan, i en FK3059 som är signerad, kommer en ny 3059 att behöva skickas. Tidigare kvittens på skickad 3059 visas fortsatt i vyn.</p><p>Om schemaändringen inte påverkar skickad 3059 kommer bara tidrapporten att godkännas på nytt, 3059:an behålls intakt. </p></div></div>