<!doctype html><meta charset='utf-8'><title>AI Ikoner på pass</title><h1>AI Ikoner på pass</h1><p>Funktionen <em>Ikoner på pass</em> gör det möjligt att visualisera arbetspassets innehåll genom korta etiketter direkt i schemat. Ikonerna används för att indikera aktivitetstyper och gör det lättare för användare att snabbt förstå vilken/vilka aktiviteter som ingår i passet.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>I Aiai Senior är ikonerna i passen förutbestämda, i nya Aiai kan huvudadministratören själv avgöra vilka teckenkombinationer som ska användas på respektive aktivitet.</p></div></div><h3 id="AIIkonerpåpass-Syfte">Syfte</h3><p>Ikonerna skapar en tydlig översikt i schemat, både i webb och app, genom att visa passens innehåll med hjälp av max tre tecken per ikon. Funktionen är särskilt användbar i verksamheter där olika typer av arbetspass förekommer (exempelvis utbildning, möten eller vikarietillfällen).</p><hr/><h3 id="AIIkonerpåpass-Konfigureraikoner">Konfigurera ikoner</h3><p>För att ikoner ska visas på arbetspass behöver de först konfigureras.</p><ol start="1"><li><p>Gå till <strong>Administration → Schematyper → Aktivitetstyper</strong></p></li><li><p>Klicka på den aktivitetstyp du vill lägga till en ikon för</p></li><li><p>I fältet <em>Ikon</em> anger du max tre tecken (t.ex. <code>UTB</code>, <code>VIK</code>, <code>ADM</code>) som ska visas i schemat</p></li><li><p>Spara ändringarna</p></li></ol><p>Om du lämnar fältet tomt visas ingen ikon för denna aktivitetstyp.</p><p>Det är möjligt att lägga till, redigera och ta bort ikoner när som helst.</p><h3 id="AIIkonerpåpass-Varvisasikonerna?">Var visas ikonerna?</h3><p>Ikoner visas i:</p><ul><li><p><strong>Webben</strong></p><ul><li><p>Enhetsschema (inklusive icke-brukarenheter)</p></li><li><p>Medarbetarschema</p></li><li><p>I både <strong>vecko-</strong> och <strong>månadsvy</strong></p></li></ul></li><li><p><strong>Appen </strong>(release i september 2025)</p><ul><li><p>Medarbetarens schema</p></li><li><p>Obemannade pass</p></li><li><p>Kollegors pass</p></li></ul></li></ul><h3 id="AIIkonerpåpass-Prioriteringavikoner">Prioritering av ikoner</h3><p>Om ett pass omfattas av flera typer av ikoner är det inte säkert att alla ikoner kan visas, dessa visas då i en prioritetsordning enligt  följande:</p><ol start="1"><li><p>Frånvaro</p></li><li><p>Vikariepass</p></li><li><p>Ändringsbegäran</p></li><li><p>Passönskan</p></li><li><p><strong>Aktivitetstyp (aktuell funktion)</strong></p></li><li><p>Jourpass</p></li><li><p>Anteckning</p></li></ol><p>Exempel: Om ett arbetspass är markerat både som vikariepass och har aktivitetstyp med ikon, visas ikonen för vikarie :Vikarie: först enligt prioritetsordningen ovan.</p><h3 id="AIIkonerpåpass-Behörighet">Behörighet</h3><p>Alla användare som har tillgång till schemat kan se ikonerna, men endast huvudadministratörer kan konfigurera ikonerna.</p>