<!doctype html><meta charset='utf-8'><title>AI Aiai Avtal</title><h1>AI Aiai Avtal</h1><p><strong>Avtal</strong> är en tilläggsfunktion i Aiai som gör det möjligt att hantera och signera dokument digitalt. Avtal kan skapas genom uppladdning av dokument eller genom användning av avtalsmallar (funktion för avtalsmallar kommer hösten 2025). Signering sker via Kivra.</p><div class="confluence-information-macro confluence-information-macro-information"><span class="aui-icon aui-icon-small aui-iconfont-info confluence-information-macro-icon"></span><div class="confluence-information-macro-body"><p>För att få tillgång till funktionen, kontakta din kundansvarige/säljare.</p></div></div><div class="panel" style="background-color: #E3FCEF;border-width: 1px;"><div class="panelContent" style="background-color: #E3FCEF;">
<p>Funktionen planeras för release till testmiljö för kund i augusti 2025, samt produktionsmiljö för skarpt bruk, i september 2025.</p><p>Under hösten 2025 kommer även funktion för avtalsmallar, som ett komplement till Aiai Avtal. Med hjälp av avtalsmallar kan du skapa mallbaserade avtal direkt i Aiai – med möjlighet att förhandsgranska, redigera och anpassa innehållet inför digital signering.</p>
</div></div><h3 id="AIAiaiAvtal-Syfte">Syfte</h3><p>Funktionen syftar till att förenkla avtalshantering genom att möjliggöra digital signering och lagring av avtal direkt i Aiai. Avtal kan omfatta medarbetare, brukare och externa parter, och knyts till systemets rättighetsstruktur via kategorier.</p><div class="error">Error rendering macro 'toc' : null</div><h2 id="AIAiaiAvtal-Skapaettavtal">Skapa ett avtal</h2><p>För att skapa ett nytt avtal, gå till fliken <strong>Avtal</strong> och klicka på <strong>Nytt avtal</strong>.</p><h3 id="AIAiaiAvtal-Steg-för-steg">Steg-för-steg</h3><ol start="1"><li><p><strong>Ange avtalstitel</strong><br/>Här anger du ett förklarande namn, t.ex. “Bilavtal, Kalle Alm”. </p><ul><li><p>Fältet är obligatoriskt</p></li><li><p>Namnet är det som sedan kommer att visas i listan för avtal.</p></li></ul></li><li><p><strong>Ladda upp dokument</strong><br/>Ladda upp ett eller flera dokument i PDF-format, som ska utgöra avtalsunderlaget. </p><ul><li><p>Du laddar upp dokumenten genom att klicka på “Klicka för att ladda upp”, alternativt drar filer och släpper dem i det markerade fönstret.</p></li><li><p>I det färdiga avtalet kommer dokumenten automatiskt att slås samman till en samlad PDF. Du kan här bestämma i vilken ordning de ska slås samman, genom att drag-and-droppa dem inbördes.</p></li></ul></li></ol><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250707-143200.png" width="760" src="https://kaustik.atlassian.net/wiki/download/attachments/3779200402/image-20250707-143200.png?api=v2"></span><p /><ol start="3"><li><p>Klicka på “Nästa”</p></li><li><p><strong>Ange rättigheter</strong><br/>Välj en eller flera kategorier som avtalet ska ha. Kategorierna avgör vilka personer som har rätt att se avtalet. Du kan bara välja mellan kategorier du själv har rättighet att se. Läs mer under “Kategorier” nedan.</p></li><li><p><strong>Lägg till signeringsparter</strong><br/>Här kan du som användare lägga till såväl interna som externa parter. </p><ul><li><p>Intern part<br/>För att välja en intern part, d.v.s. en person som finns sparad i systemet, väljer du i drop-downlistan “Användare”. Här listas alla personer som finns i systemet </p><ul><li><p>Det är viktigt att veta att som användare i avtalstjänsten har du tillgång att välja alla personer som finns sparade i organisationen, du har därmed tillgång till personuppgifter för dessa. Av denna anledning är det viktigt att organisationen fattar väl avvägda och informerade beslut om vilka personer i organisationen som ska kunna upprätta avtal. </p></li><li><p>Även om avtalsanvändare har tillgång till alla personer i organisationen, omfattar denna tillgång <strong>enbart</strong> info om namn, personnummer, e-postadress och telefonnummer. Användaren kan <strong>inte se någon mer information</strong>, såsom vilken användarroll personen har eller annat. Den som upprättar ett avtal kan därmed inte veta om de personer som är valbara i listan är brukare, assistenter, chefer, löneadministratörer eller annat.</p></li></ul></li><li><p>Extern part<br/>För att lägga till signeringsparter som inte finns sparade i systemet, välj “Extern mottagare” och mata in personuppgifter. Personnummer, namn och e-postadress är obligatoriskt.</p></li><li><p>För varje part som läggs till behöver du välja huruvida personen ska vara “Undertecknare” eller “Representant”.</p><ul><li><p>Undertecknare är den eller de personer som omfattas av avtalet. Om en signeringspart som är undertecknare också är en intern part, d.v.s. en person som finns sparad i systemet, kommer det signerade avtalet att visas även under dennes profil i Aiai.</p></li><li><p>Representant är den eller de personer som signerar avtalet som representant för t.ex. företaget som ställer ut avtalet. Detta kan således vara t.ex. en firmatecknare eller någon som sluter avtal för företagets räkning.</p></li></ul></li></ul></li><li><p><strong>Spara som utkast</strong></p><ul><li><p>Avtal kan sparas som utkast, i det fallet visas de som utkast i listan för avtal och kan redigeras vid senare tillfälle. Utkast visas för alla användare som har behörighet till avtalstjänsten och den eller de kategorier som är satta för avtalet.</p></li><li><p>När avtalet öppnas igen kan användaren ändra namn, kategori, bifogade dokument samt signeringsparter.</p></li></ul></li><li><p><strong>Skicka avtal för signering</strong><br/>För att skicka iväg det färdiga avtalsunderlaget för signering, välj “Skicka”. Avtalet skickas nu för signering via Kivra.</p><ul><li><p>Personer som är registreade som användare i Kivra och har Kivras app får en notis i appen om att ett avtal finns att signera. Det signerade avtalet sparas i såväl Kivra som i Aiai.</p></li><li><p>Personer som inte är Kivraanvändare får ett mail om att det finns ett avtal att signera, och får i mailet klicka på en länk för att bli dirigerad vidare till avtalet.</p></li><li><p>Avtal signeras med hjälp av BankID.</p></li></ul></li></ol><h2 id="AIAiaiAvtal-Avtalsöversikt">Avtalsöversikt</h2><p>Skapade avtal visas i en lista med följande information:</p><ul><li><p>Titel</p></li><li><p>Status: <em>Utkast</em>, <em>Skickat</em>, <em>Signerat</em></p></li><li><p>Datum/tid för signering (om signerat)</p></li><li><p>Parter (undertecknare/representant)</p></li><li><p>Kategori</p></li></ul><p>Du kan filtrera och söka i listan för att t.ex hitta alla avtal av en viss kategori, se alla avtal som inväntar signatur, alla avtat skapade av en viss användare och så vidare.</p><h2 id="AIAiaiAvtal-Hanteraavtal">Hantera avtal</h2><h3 id="AIAiaiAvtal-Redigera">Redigera</h3><ul><li><p>Det är möjligt att <strong>ändra kategori</strong> för ett avtal, men avtal måste ha minst en kategori.</p></li></ul><h3 id="AIAiaiAvtal-Återkalla">Återkalla</h3><ul><li><p>Avtal som ännu inte signerats kan återkallas.</p></li></ul><h3 id="AIAiaiAvtal-Tabort">Ta bort</h3><ul><li><p>Det går att ta bort ett avtal helt.</p></li><li><p>Vid borttag visas en varning där användaren får verifiera att borttag ska ske</p></li><li><p>Signerade avtal som tas bort tas inte bort från andra vyer där en kopia sparats, t.ex. under användarens Dokumentflik.</p></li></ul><h2 id="AIAiaiAvtal-Signeradeavtal">Signerade avtal</h2><p>När ett avtal signerats sker följande:</p><ul><li><p><strong>Undertecknare</strong> får automatiskt en kopia av det signerade avtalet under fliken <strong>Dokument</strong> i sin profil</p><ul><li><p>Här är det möjligt att granska avtalet, ladda ned det till sin enhet, samt dölja det.</p></li></ul></li><li><p><strong>Representant</strong> får <strong>inte</strong> en kopia synlig i sin vy</p></li></ul><h2 id="AIAiaiAvtal-InställningarAiaiAvtal">Inställningar Aiai Avtal</h2><p>Rättigheter och kategorier för avtal hanteras av huvudadministratör under <strong>Administration → Funktioner → Avtal → Inställningar</strong>. </p><h3 id="AIAiaiAvtal-Rättigheter">Rättigheter</h3><p>Avtalstjänsten har egen, separat rättighetshantering. Det finns två rättighetsnivåer; </p><p><strong>Fullständig tillgång</strong></p><ul><li><p>Skapa avtal (personer som får skapa avtal har rätt att välja <strong>alla personer som finns sparade i systemet</strong> som signeringspart)</p></li><li><p>Se alla avtal</p></li><li><p>Ta bort avtal</p></li></ul><p><strong>Begränsad tillgång</strong></p><ul><li><p>Skapa avtal med kategorier användaren har access till (personer som får skapa avtal har rätt att välja <strong>alla personer som finns sparade i systemet</strong> som signeringspart)</p></li><li><p>Se avtal med <em>någon av de kategorier</em> användaren har access till</p><ul><li><p>Ett avtal kan ha flera kategorier, t.ex. “Hisingen” och “Anställningsavtal”. En användare med begränsad tillgång och rätt att se kategorin “Hisingen” kommer att se alla avtal i denna kategori, även avtal som har fler kategorier på sig.</p></li><li><p>För att lägga till eller ta bort kategorier som en befintlig användare med begränsad tillgång kan se och skapa, klickar du på de tre prickarna på raden med användarens namn och väljer “Redigera”.</p></li></ul></li></ul><p>Alla personer som finns sparade i systemet kan läggas till som användare av avtalstjänsten. Här är viktigt att påpeka att ingen användare automatiskt får access till funktionen, inte ens huvudadministratörer. Huvudadministratören kan således lägga till sig själv och andra som användare.</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250707-152000.png" width="500" src="https://kaustik.atlassian.net/wiki/download/attachments/3779200402/image-20250707-152000.png?api=v2"></span><h3 id="AIAiaiAvtal-Kategorier">Kategorier</h3><p>Kategorier används för att kategorisera avtal, för att på enklare sätt sortera och filtrera bland dem samt styra vilka användare som kan se vilka avtal.</p><p>Huvudadministratören kan skapa, redigera och ta bort kategorier. Det går inte att ta bort kategorier som används i minst ett avtal, det går däremot bra att byta namn på dessa.</p><h2 id="AIAiaiAvtal-Vemservad?">Vem ser vad?</h2><p><strong>I avtalstjänsten</strong></p><ul><li><p>Användare med rättighet “Fullständig tillgång” ser alla avtal</p></li><li><p>Användare med rättighet “Begränsad tillgång” ser alla avtal som har minst en kategori som personen har rättighet till. Om personen t.ex. har rättighet till kategorin “Hisingen” ser denne alla avtal som har denna kategori, även om dessa avtal även har andra kategorier satta.</p></li></ul><p><strong>På personprofilen</strong></p><ul><li><p>Personer som är <strong>administratör</strong> för en medarbetare eller en brukare och har tillgång till avtalstjänsten och den/de kategorier avtalen omfattar, ser de signerade avtal som är förknippade med denne, under fliken Dokument → Avtal.</p></li><li><p>Personer som har signerat ett avtal ser alltid sina egna signerade avtal i sin profil – även om de inte har tillgång till avtalstjänsten</p></li></ul>