<!doctype html><meta charset='utf-8'><title>AI Inställningar brukare</title><h1>AI Inställningar brukare</h1><h3 id="AIInställningarbrukare-Användarkonto">Användarkonto</h3><p>Under inställningar kan du som användare skicka en inbjudan till brukaren för att denne ska kunna konfigurera och logga in på sitt användarkonto. Valfri epostadress kan användas för inbjudan, det behöver således inte vara den adress som sparats bland brukarens personuppgifter.</p><p>Om brukaren redan bjudits in till Aiai kan du som administratör se när detta skedde, samt till vilken e-postadress inbjudan skickades. Det går bra att skicka inbjudan på nytt om en annan adress ska användas, eller något annat skett i samband med att inbjudan första gången skickades.</p><p>Här kan du även ändra inloggningsmetod, i det fall brukaren ska logga in mha lösenord istället för BankID.</p><h3 id="AIInställningarbrukare-Status">Status</h3><p>Du ser här status för brukaren, d.v.s. huruvida denne är aktiv eller inaktiv. </p><h3 id="AIInställningarbrukare-Personakt">Personakt</h3><p>Du kan här ställa in rättigheterna för åtkomst till personakten på brukarnivå. Dessa inställningar trumfar alltså de inställningar för personakt som görs på organisationsnivå.</p><h3 id="AIInställningarbrukare-Försäkringskassan(assistans)">Försäkringskassan (assistans)</h3><p>Du kan här göra brukarspecifika inställningar för Försäkringskassan. Om brukaren/anordnaren inte ska rapportera tid till Försäkringskassan, kan detta avaktiveras under “Rapporterar tid till Försäkringskassan”. Om detta är inaktiverat visas inte brukaren i Rapportering → FK3059. </p><p>Under “Försäkringskassan 3057” kan inställningar för räkningen göras, om dessa ska avvika från standardinställningarna. Dels kan administratören välja huruvida räkning ska skickas eller ej, dels huruvida denna skickas digitalt eller analogt, samt förinställa de olika parametrar som ingår i FK3057 så att dessa sedermera är förifyllda på räkningen när den skapas i systemet.</p><h3 id="AIInställningarbrukare-Framtidafunktioner">Framtida funktioner</h3><p>Här kommer ytterligare inställningsmöjligheter för brukarnivån att läggas till allt eftersom fler funktioner utvecklas.</p><p />