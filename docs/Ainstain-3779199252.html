<!doctype html><meta charset='utf-8'><title>AI FK3059</title><h1>AI FK3059</h1><p><h3 id="AIFK3059-FK3059"><img class="emoticon emoticon-blue-star" data-emoji-id="1f9ee" data-emoji-shortname=":abacus:" data-emoji-fallback="🧮" src="https://kaustik.atlassian.net/wiki/s/-874135973/6452/5addc1007ff05571b763caad7356cff3118b078b/_/images/icons/emoticons/72/1f9ee.png" width="16" height="16" data-emoticon-name="blue-star" alt="(blue star)" /> FK3059</h3><p>När tidrapporten är godkänd av assistent och administratör är det möjligt att signera och skicka FK3059.</p><p>Om du är administratör med rättigheter till flera brukare kan du enkelt filtrera FK3059:orna per brukare i fältet till höger:</p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250428-081423.png" width="262" src="https://kaustik.atlassian.net/wiki/download/attachments/3600580609/image-20250428-081423.png?api=v2"></span><p>Som administratör kan du signera och skicka FK3059 för en, flera eller alla assistenter på samma gång. </p><h3 id="AIFK3059-Status">Status</h3><p>I kolumnen “Status” ser du vilken status respektive FK3059 har, “Ej klar”, “Redo att signera”, “Attest saknas”, “Misslyckad” och “Inskickad”. </p><p>Inskickade FK3059 har även ett kvittens-ID samt en tidsstämpel för när den skickades.</p><p>I kolumnen “Medarbetarens signatur” ser du huruvida assistenten signerat, vilket är en förutsättning för att du som administratör ska kunna signera och sedan skicka FK3059. I kolumnen “Administratörens signatur” ser du huruvida administratör signerat. Detta möjliggör att en administratör signerar medan en annan skickar iväg FK3059, för de verksamheter som har denna rutin.</p><h4 id="AIFK3059-AnalogFK3059">Analog FK3059</h4><p>Om du har assistenter som av någon anledning inte kan signera sin FK3059 digitalt och denna således ska signeras analogt, gör du detta på de tre prickarna längst ut på respektive rad, där du kan välja att hämta PDF samt markera rapporten som “Skickad analogt”. </p><span class="confluence-embedded-file-wrapper image-center-wrapper confluence-embedded-manual-size"><img class="confluence-embedded-image confluence-content-image-border image-center" alt="image-20250428-082438.png" width="744" src="https://kaustik.atlassian.net/wiki/download/attachments/3600580609/image-20250428-082438.png?api=v2"></span><hr/><h2 id="AIFK3059-BackasigneringavFK3059">Backa signering av FK3059</h2><p>Med funktionen <strong>Backa signering av FK3059</strong> kan huvudadministratören återställa en misslyckad FK3059 till utgångsläget, för att möjliggöra ny signering och nytt försök att skicka in till Försäkringskassan.</p><p>💡 Denna funktion används <strong>endast</strong> vid misslyckade skick, inte vid schemaändringar eller korrigeringar.</p><hr/><h3 id="AIFK3059-Syfte">Syfte</h3><p>I vissa fall kan ett skick av FK3059 misslyckas, till exempel på grund av tekniska fel i Aiai eller hos Försäkringskassan. Funktionen gör det möjligt för huvudadministratören att:</p><ul><li><p>Återställa status på ett misslyckat dokument till <em>Ej skickad</em></p></li><li><p>Ta bort tidigare signaturer för administratör och/eller medarbetare</p></li><li><p>Möjliggöra ny signering och nytt försök att skicka dokumentet</p></li></ul><hr/><h3 id="AIFK3059-Behörighet">Behörighet</h3><p>Endast användare med rollen Huvudadministratör kan använda denna funktion.</p><hr/><h3 id="AIFK3059-Användning">Användning</h3><ol start="1"><li><p>Gå till <strong>Rapportering → FK3059</strong>.</p></li><li><p>Leta upp den FK3059 som fått status <strong>Misslyckad</strong>.</p></li><li><p>I listan visas tre nya åtgärdsknappar (endast vid status <em>Misslyckad</em>):</p></li></ol><div class="table-wrap"><table data-layout="default" data-local-id="d8acd6b6-64eb-4c12-a1f4-c0b599cb317a" class="confluenceTable"><tbody><tr><th class="confluenceTh"><p>Åtgärd</p></th><th class="confluenceTh"><p>Beskrivning</p></th></tr><tr><td class="confluenceTd"><p><strong>Skicka om</strong></p></td><td class="confluenceTd"><p>Återställer status till <em>Ej skickad</em> så att dokumentet kan skickas på nytt.</p></td></tr><tr><td class="confluenceTd"><p><strong>Signera om som administratör</strong></p></td><td class="confluenceTd"><p>Tar bort administratörens signatur.</p></td></tr><tr><td class="confluenceTd"><p><strong>Signera om som assistent</strong></p></td><td class="confluenceTd"><p>Tar bort medarbetarens signatur.</p></td></tr></tbody></table></div><ol start="4"><li><p>När du klickar på någon av dessa åtgärder öppnas en informationsruta med följande text:</p></li></ol><blockquote><p>“Denna åtgärd möjliggör att signera och skicka om FK3059 i de fall denna fått status <em>Misslyckad</em>. I fall av t.ex. ändringar i schemat ska denna funktion inte användas, då dessa per automatik genererar en ny FK3059 för signering och skick.”</p></blockquote><ol start="5"><li><p>Vid borttagning av signatur visas dessutom en “Danger zone”-dialog:</p></li></ol><blockquote><p>“Ta bort signatur innebär att administratör och/eller assistent behöver göra en ny BankID-signering av FK3059.<br/>Är du säker på att du vill fortsätta?”</p></blockquote><ol start="6"><li><p>Bekräfta åtgärden. Den valda signaturen tas bort och dokumentet får status <em>Ej skickad</em>.</p></li></ol><h3 id="AIFK3059-Viktigtattveta">Viktigt att veta</h3><ul><li><p>Funktionen ska <strong>endast</strong> användas när ett skick misslyckats, inte för att hantera ändringar i schemat. Ändringar i schema genererar alltid en ny FK3059 automatiskt utan att man manuellt behöver göra något.</p></li><li><p>När signaturer tagits bort måste de berörda personerna signera på nytt via BankID innan dokumentet kan skickas igen.</p></li></ul></p>