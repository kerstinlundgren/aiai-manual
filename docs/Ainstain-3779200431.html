<!doctype html><meta charset='utf-8'><title>AI Chatt</title><h1>AI Chatt</h1><p>Det primära sättet för kommunikation via systemet är chatt.</p><p>Chatten fungerar som de flesta vanligt förekommande chattfunktioner, där användaren kan chatta med andra användare i 1-till-1-chatt eller i större grupper.</p><p>Som användare kan du chatta i såväl desktopversionen som appen. Olästa meddelanden visualiseras i desktop med en “prick” vid tabben för chatt, i appen får du en pushnotis vid nya meddelanden, dessa visualiseras också på ikonen för chatt med en siffra motsvarande antal olästa meddelanden.</p><h4 id="AIChatt-Skrivachattmeddelande">Skriva chattmeddelande</h4><p>För att skriva ett nytt meddelande till en eller flera nya mottagare söker du fram dina mottagare i fältet för “Till”, skriver ditt meddelande och skickar iväg det genom att klicka på “flygplans-ikonen”. </p><p>Om du redan har en konversation öppen, och vill starta en ny konversation, klickar du på “Skriv”.</p><p>Du kan söka bland dina befintliga konversationer i sökfältet ovanför listan som listar alla dina konversationer. Du söker då på användare och får således träff på alla konversationer som har en användare som motsvarar dina sökkriterier.</p><p>Du kan alltid redigera eller ta bort skickade meddelanden. Detta görs genom att klicka på själva meddelandet och välja “Redigera” eller “Ta bort”. </p><h4 id="AIChatt-Hittamottagare">Hitta mottagare</h4><p>Du kan endast starta en chatt med användare som finns i samma enheter som dig själv samt användare som är administratörer i samma hierarkiska struktur som dig själv. Detta innebär att du t.ex. alltid kan chatta med din chef eller dina kollegor i samma enhet. Om du är administratör kan du chatta med alla användare i de enheter du är administratör för, samt de enheter du är medarbetare i.</p><p>Som användare kan du dölja chattar du inte längre vill se i listan, detta gör du genom att klicka på krysset i listan för chattar, eller genom att ha valt den chatt du vill dölja och där klicka på kugghjulet. Via kugghjulet kan du också se vilka deltagarna i chatten är.</p><h4 id="AIChatt-Övrigt">Övrigt</h4><p>Det går inte att lämna en chatt, inte heller att utesluta medlemmar ur en chatt. Om du vill lägga till medlemmar i en chatt kommer en ny chatt att skapas med de valda medlemmarna.</p><p>Användare som raderas i systemet blir även borttagna ur chatten.</p><p>I den första versionen av systemet är funktionerna i chatten förhållandevis “avskalade”, den kommer att kompletteras med mer funktionalitet i kommande releaser. Exempel på funktioner som kommer i framtida releaser är bland annat:</p><ul><li><p>Reaktioner på meddelande (t.ex. tummen upp)</p></li><li><p>Möjlighet att skapa och namnge kanaler, såsom t.ex. “alla medarbetare på en enhet”</p></li><li><p>Möjlighet att skicka bilder, gif:ar, filer o.s.v.</p></li></ul><h2 id="AIChatt-Relatedarticles"><img class="emoticon emoticon-blue-star" data-emoji-id="1f4cb" data-emoji-shortname=":clipboard:" data-emoji-fallback="\uD83D\uDCCB" src="https://kaustik.atlassian.net/wiki/s/1577356654/6452/9bc3c387634715826b967d1569f294b62036bd43/_/images/icons/emoticons/72/1f4cb.png" width="16" height="16" data-emoticon-name="blue-star" alt="(blue star)" /> Related articles</h2><p></p>